<p>Nell&rsquo;episodio 165 [<a href="http://railscasts.com/episodes/165-edit-multiple">guarda</a>, <a href="http://asciicasts.com/episodes/165-edit-multiple">leggi</a>], abbiamo creato un&rsquo;applicazione che poteva modificare pi&ugrave; record contemporaneamente. Ogni record nella pagina index aveva una checkbox che ci permetteva di selezionare tutti gli oggetti che volevamo e modificare tutti i campi per quegli oggetti.</p>

<div class="imageWrapper">
  <img src="/system/photos/307/original/E198I01.png" width="812" height="362" alt="L&rsquo;elenco dei prodotti nella nostra precedente applicazione."/>
</div>

<p>Selezionando i tre prodotti e facendo click su &ldquo;edit checked&rdquo; possiamo modificare la loro categoria, il nome o il prezzo, ad esempio inserendoli tutti nella categoria &ldquo;groceries&rdquo;.</p>

<div class="imageWrapper">
  <img src="/system/photos/308/original/E198I02.png" width="814" height="522" alt="Modifica della categoria per un gruppo di prodotti."/>
</div>

<p>L&rsquo;ovvia restrizione &egrave; che ogni modifica che facciamo viene applicata a tutti i prodotti selezionati. In questo episodio realizzeremo un&rsquo;applicazione simile che mostri per&ograve; un insieme diverso di campi per ogni prodotto selezionato permettendoci cos&igrave; di modificare pi&ugrave; prodotti nello stesso form, ognuno con il suo insieme di valori differente dagli altri.</p> 

<h3>Aggiungere le Checkbox</h3>

<div class="imageWrapper">
  <img src="/system/photos/309/original/E198I03.png" width="809" height="319" alt="La tabella dei prodotti generata con lo scaffold."/>
</div>

<p>Inizieremo da un elenco dei prodotti generato con lo scaffold. Il codice dello scaffold ci fornisce la possibilit&agrave; di modificare individualmente ogni prodotto, ma non &egrave; ovviamente questo quello che a noi interessa. Come abbiamo fatto nell&rsquo;episodio 165 aggiungiamo una checkbox per ogni oggetto elencato in modo tale che possiamo scegliere quelli da modificare. La prima modifica che faremo sar&agrave; quindi nella view <code>index</code> dei prodotti.</p>

<p class="codeFilePath">/app/views/products/index.html.erb</p>
<pre class="ruby">
&lt;h1&gt;Products&lt;/h1&gt;
&lt;% form_tag edit_individual_products_path do %&gt;
  &lt;table&gt;
    &lt;thead&gt;
      &lt;tr&gt;
        &lt;th&gt;&lt;/th&gt;
        &lt;th&gt;&amp;nbsp;&lt;/th&gt;
        &lt;th&gt;Name&lt;/th&gt;
        &lt;th&gt;Category&lt;/th&gt;
        &lt;th&gt;Price&lt;/th&gt;
      &lt;/tr&gt;
    &lt;/thead&gt;
    &lt;tbody&gt;
      &lt;% for product in @products %&gt;
      &lt;tr&gt;
        &lt;td&gt;&lt;%= check_box_tag &quot;product_ids[]&quot;, product.id %&gt;&lt;/td&gt;
        &lt;td&gt;&lt;%= product.name %&gt;&lt;/td&gt;
        &lt;td&gt;&lt;%= product.category.name %&gt;&lt;/td&gt;
        &lt;td&gt;&lt;%= number_to_currency product.price, :unit =&gt; &quot;&amp;pound;&quot; %&gt;&lt;/td&gt;
        &lt;td&gt;&lt;%= link_to &quot;Edit&quot;, edit_product_path(product) %&gt;&lt;/td&gt;
        &lt;td&gt;&lt;%= link_to &quot;Destroy&quot;, product_path(product), :confirm =&gt; &quot;Are you sure?&quot;, :method =&gt; :delete %&gt;&lt;/td&gt;
      &lt;/tr&gt;
      &lt;% end %&gt;
    &lt;/tbody&gt;
  &lt;/table&gt;
  &lt;p&gt;&lt;%= submit_tag &quot;Edit Checked&quot; %&gt;&lt;/p&gt;
&lt;% end %&gt;
&lt;p&gt;&lt;%= link_to &quot;New Product&quot;, new_product_path %&gt;&lt;/p&gt;
</pre>
<p>Per aggiungere le checkbox abbiamo effettuato una serie di modifiche al codice generato dallo scaffold. Prima di tutto abbiamo incapsulato la tabella in un form utilizzando il <code>form_tag</code>.</p> 
<pre class="ruby">
&lt;% form_tag edit_individual_products_path do %&gt;
  &lt;!-- table --&gt;
&lt;% end %&gt;
</pre>
<p>Il form verr&agrave; inviato ad una nuova azione del controller dei prodotti chiamata <code>edit_individual</code> che andremo a definire a breve. Nella tabella stessa abbiamo poi aggiunto un elemento <code>th</code> negli header e, nel body, una nuova cella che contiene la checkbox cos&igrave; dichiarata:</p>
<pre class="ruby">
&lt;%= check_box_tag &quot;product_ids[]&quot;, product.id %&gt;
</pre>
<p>Il nome che passiamo al <code>check_box_tag</code> &egrave; <code>product_ids[]</code>, le parentesi graffe vuote significano che possiamo passare a questo parametro pi&ugrave; <code>id</code> di prodotti come un array per tutte le checkbox. Con ogni checkbox passiamo anche come valore l&rsquo;<code>id</code> di ogni prodotto.</p>

<p>Infine aggiungiamo un tag submit per inviare il form.</p>
<pre class="ruby">
&lt;%= submit_tag &quot;Edit Checked&quot; %&gt;
</pre>
<p>Il form viene inviato ad una nuova azione chiamata <code>edit_individual</code> la prossima cosa che faremo sar&agrave; quindi scrivere questa azione nel controller dei prodotti, insieme ad un&rsquo;altra chiamata <code>update_individual</code> che &egrave; l&rsquo;azione che verr&agrave; richiamata dalla <code>edit_individual</code> per la modifica effettiva dei prodotti selezionati.</p>
<p class="codeFilePath">/app/controllers/products_controller.rb</p>
<pre class="ruby">
def edit_individual

end

def update_individual

end
</pre>
<p>Poich&egrave; stiamo aggiungendo azioni ad una risorsa RESTful dovremo anche modificare il file routes.</p> 

<p class="codeFilePath">/config/routes.rb</p>
<pre class="ruby">
ActionController::Routing::Routes.draw do |map|
  map.resources :products, :collection =&gt; { :edit_individual =&gt; :post, :update_individual =&gt; :put }
  map.resources :categories
  map.root :products
end
</pre>
<p>Modifichiamo la risorsa products nel file <code>routes.rb</code>, aggiungendo un argomento <code>:collection</code> con due nuove azioni. <code>:edit_individual</code> sar&agrave; una richiesta di tipo POST poich&egrave; ne effettuiamo l&rsquo;invio attraverso un form. In realt&agrave; stiamo semplicemente raccogliendo dati quindi l&rsquo;azione ideale sarebbe una GET ma visto che invieremo un array di id, &egrave; necessario un POST. Modificheremo anche i record nella <code>:update_individual</code> che sar&agrave; dunque una richiesta di tipo PUT.</p>

<p>Aggiornando la pagina ora avremo una checkbox accanto ad ogni prodotto e un bottone da cliccare per modificare tali prodotti.</p>

<div class="imageWrapper">
  <img src="/system/photos/310/original/E198I04.png" width="809" height="361" alt="L&rsquo;elenco dei prodotti con le checkbox e il bottone di modifica."/>
</div>

<p>Non abbiamo ancora scritto il template <code>edit_individual</code> se quindi inviassimo ora il form vedremmo un errore. Prima di creare il template modifichiamo l&rsquo;azione <code>edit_individual</code> in modo che selezioni tutti i prodotti con un <code>id</code> contenuto nell&rsquo;array di <code>product_ids</code> che rappresentano le checkbox selezionate.</p>

<p class="codeFilePath">/app/controllers/products_controller.rb</p>
<pre class="ruby">
def edit_individual
  @products = Product.find(params[:product_ids])
end
</pre>
<p>Ora possiamo occuparci del codice della view <code>edit_individual</code>. Diamo alla pagina un titolo e poi creiamo un form, ma cosa dobbiamo utilizzare qui, <code>form_for</code> o <code>form_tag</code> ? Allora, <code>form_for</code> viene utilizzato nella modifica di un singolo modello, ma qui stiamo modificando un gruppo di modelli e quindi utilizzeremo <code>form_tag</code>. Gli passeremo l&rsquo;URL all&rsquo;azione <code>update</code> e specificheremo che l&rsquo;azione &egrave; di tipo PUT.</p>

<p>Nel form cicleremo tutta la lista dei prodotti e utilizzeremo <code>fields_for</code> per generare i campi per ogni prodotto. Possiamo realizzare questo passando a <code>fields_for</code> l&rsquo;array <code>products[]</code> e il prodotto. Questo far&agrave; si che l&rsquo;i <code>id</code> del prodotto venga inserito nelle parentesi quadre e quindi che ogni prodotto venga passato come un parametro sepatrato. Successivamente dovremo inserire gli stessi campi del form ma per ora faremo restituire solamente il nome del prodotto. Infine aggiungiamo un <code>submit_tag</code>.</p>

<p class="codeFilePath">/app/views/products/edit_individual.html.erb</p>
<pre class="ruby">
&lt;% title &quot;Edit Products&quot; %&gt;

&lt;% form_tag update_individual_products_path :method =&gt; :put do %&gt;
  &lt;% for product in @products %&gt;
    &lt;% fields_for &quot;products[]&quot;, product do |f| %&gt;
      &lt;h2&gt;&lt;%= h product.name %&gt;&lt;/h2&gt;
    &lt;% end %&gt;
  &lt;% end %&gt;
  &lt;p&gt;&lt;%= submit_tag &quot;Submit&quot; %&gt;&lt;/p&gt;
&lt;% end %&gt;
</pre>
<p>Se quindi ora selezioniamo le checkbox dei nostri tre prodotti e facciamo click su &ldquo;Edit Checked&rdquo; verremo portati alla nuova pagina <code>edit_individual</code> e vedremo elencati i tre prodotti.</p>

<div class="imageWrapper">
  <img src="/system/photos/311/original/E198I05.png" width="810" height="365" alt="La nuova azione edit_individual prima dell&rsquo;aggiunta dei campi del form."/>
</div>

<p>Insieme al nome del prodotto vogliamo mostrare i campi del form per gli attributi di ogni prodotto. Poich&egrave; i campi sono mostrati anche nelle azioni <code>new</code> ed <code>edit</code> lo stesso form viene generalmente estrapolato in un partial. Questo partial contiene un tag <code>form_for</code> che incapsula tutti gli elementi del form di un prodotto. A noi serve riutilizzare i campi senza il <code>form_for</code> estrarremo quindi i campi in un altro partial che potremo utilizzare sia nel form che nella pagina per la modifica di pi&ugrave; prodotti.</p>

<p>Metteremo i campi del form in un nuovo partial chiamato <code>_fields.html.erb</code>.</p>

<p class="codeFilePath">/app/views/products/_fields.html.erb</p>
<pre class="ruby">
&lt;%= f.error_messages %&gt;
&lt;p&gt;
    &lt;%= f.label :name %&gt;
    &lt;%= f.text_field :name %&gt;
&lt;/p&gt;
&lt;p&gt;
  &lt;%= f.label :price %&gt;
  &lt;%= f.text_field :price %&gt;
&lt;/p&gt;
&lt;p&gt;
  &lt;%= f.label :category_id %&gt;
  &lt;%= f.collection_select :category_id, Category.all, :id, :name %&gt;
&lt;/p&gt;
&lt;p&gt;
  &lt;%= f.check_box :discontinued %&gt;
  &lt;%= f.label :discontinued %&gt;
&lt;/p&gt;
</pre>
<p>Possiamo poi richiamare questo partial da quello <code>_form</code> passandogli la variabile <code>f</code>.</p>

<p class="codeFilePath">/app/views/products/_form.html.erb</p>
<pre class="ruby">
&lt;% form_for @product do |f| %&gt;
&lt;%= render :partial =&gt; &#x27;fields&#x27;, :f =&gt; f %&gt;
&lt;p&gt;&lt;%= form.submit &quot;Submit&quot; %&gt;&lt;/p&gt;
&lt;% end %&gt;
</pre>
<p>Ritornando poi al codice della view <code>edit_individual</code> richiameremo questo partial in modo tale che vengano visualizzati i campi di ogni prodotto.</p>

<p class="codeFilePath">/app/views/products/edit_individual.html.erb</p>
<pre class="ruby">
&lt;% content_for :title do %&gt;
  Edit Individual
&lt;% end %&gt;

&lt;% form_tag update_individual_products_path, :method =&gt; :put do %&gt;
  &lt;% for product in @products %&gt;
    &lt;% fields_for &quot;products[]&quot;, product do |f| %&gt;
      &lt;h2&gt;&lt;%= h product.name %&gt;&lt;/h2&gt;
      &lt;%= render &quot;fields&quot;, :f =&gt; f %&gt;
    &lt;% end %&gt;
  &lt;% end %&gt;
  &lt;p&gt;&lt;%= submit_tag &quot;Submit&quot; %&gt;&lt;/p&gt;
&lt;% end %&gt;
</pre>
<p>Aggiornando la pagina vedremo i campi del form di ogni prodotto riempiti ognuno con i valori di ogni prodotto.</p>

<div class="imageWrapper">
  <img src="/system/photos/312/original/E198I06.png" width="823" height="620" alt="Ora abbiamo i campi del form per ogni prodotto."/>
</div>

<p>Se osserviamo la parte corretta del codice sorgente della pagina vedremo che i campi del form hanno dei nomi molto interessanti. Ogni nome inizia con <code>products</code> ha quindi l&rsquo;<code>id</code> del prodotto e il nome del campo tra parentesi quadre. Questo significa che i valori dei prodotti verranno inviati come un hash.</p>
<pre class="terminal">
&lt;p&gt;
  &lt;label for=&quot;products_3_name&quot;&gt;Name&lt;/label&gt;
  &lt;input id=&quot;products_3_name&quot; name=&quot;products[3][name]&quot; size=&quot;30&quot; type=&quot;text&quot; value=&quot;Stereolab T-Shirt&quot; /&gt;
&lt;/p&gt;
&lt;p&gt;
  &lt;label for=&quot;products_3_price&quot;&gt;Price&lt;/label&gt;
  &lt;input id=&quot;products_3_price&quot; name=&quot;products[3][price]&quot; size=&quot;30&quot; type=&quot;text&quot; value=&quot;12.49&quot; /&gt;
&lt;/p&gt;
</pre>

<p>Possiamo utilizzare il parametro <code>products</code> nell&rsquo;azione <code>update_individual</code> per aggiornare tutti i prodotti al submit del form. Dobbiamo aggiornare pi&ugrave; prodotti simultaneamente e c&rsquo;&egrave; un metodo ActiveRecord chiamato update che f&agrave; esattamente questo. Il metodo update richiede due argomenti: il primo &egrave; o un singolo <code>id</code> o un array di <code>id</code> e il secondo &egrave; un hash di valori. Per modificare i nostri prodotti possiamo passare al metodo update le <code>keys</code> e i <code>values</code> del nostro parametro products. Dopo aver modificato i prodotti creeremo un messaggio flash e reindirizzeremo alla pagina index dei prodotti.</p>

<p class="codeFilePath">/app/controllers/products_controller.rb</p>
<pre class="ruby">
def update_individual
  Product.update(params[:products].keys, params[:products].values)
  flash[:notice] = &quot;Products updated&quot;
  redirect_to products_url
end
</pre>
<p>Tutti i nostri prodotti sono attualmente nella categoria &ldquo;Groceries&rdquo; e questo &egrave; charamente errato. Modificheremo quindi le categorie della t-shirt e del DVD player e ridurremo un po&rsquo; i loro prezzi, quindi invieremo il form. Facendo questo verremo reindirizzati alla pagina index in cui potremo ammirare i prodotti modificati.</p>

<div class="imageWrapper">
  <img src="/system/photos/313/original/E198I07.png" width="811" height="383" alt="La pagina index dopo la modifica dei due prodotti."/>
</div>

<p>Questo significa che il nostro form funziona esattamente come noi desideriamo e che possiamo modificare pi&ugrave; prodotti alla volta.</p>

<h3>Validazioni</h3>

<p>Se qualcuno prova a immettere valori non validi nel nuovo form vogliamo essere in grado di mostrare i messaggi di errore in un modo utile. Il modello <code>Product</code> attualmente non include nessuna validazione, ne aggiungiamo quindi una che ci assicuri che il prezzo sia un valore numerico.</p>

<p class="codeFilePath">/app/models/product.rb</p>
<pre class="ruby">
class Product &lt; ActiveRecord::Base
  belongs_to :category
  validates_numericality_of :price  
end
</pre>
<p>Nel controller products dobbiamo ora gestire la validazione dell&rsquo;azione <code>update_individual</code>. Il metodo <code>update</code> ignora infatti completamete gli errori di validazione e nel caso in cui ve ne siano passer&agrave; direttamente al record successivo. Non tutto &egrave; perduto per&ograve;, <code>update</code> restituisce infatti un array dei prodotti che ha tentato di modificare e possiamo utilizzare questo per determinare quali di essi non erano validi.</p>

<p>Un modo per trovare i prodotti non validi &egrave; quello di utilizzare il metodo <code>reject</code> sull&rsquo;array e nel blocco del <code>reject</code>, chiamare il metodo <code>valid?</code> su ogni prodotto per filtrare quelli validi.</p>
<pre class="ruby">
Product.update(params[:products].keys, params[:products].values).reject { |p| p.valid? }
</pre>
<p>Il problema con questo approccio &egrave; che le validazioni per ogni prodotto verranno nuovamente effettuate. Una via pi&ugrave; efficiente sarebbe quella di scartare i prodotti con un array <code>errors</code> vuoto. Assegneremo questo array di prodotti non validi ad una variabile e controlleremo se &egrave; vuoto. Se lo &egrave; effettueremo come prima un reindirizzamento alla pagine index altrimenti mostreremo nuovamente il form <code>edit_individual</code> per visualizzare gli errori dei prodotti non validi.</p>

<p class="codeFilePath">/app/controllers/products_controller.rb</p>
<pre class="ruby">
def update_individual
  @products = Product.update(params[:products].keys, params[:products].values).reject { |p| p.errors.empty? }
  if @products.empty? 
    flash[:notice] = &quot;Products updated&quot;
    redirect_to products_url
  else
    render :action =&gt; &#x27;edit_individual&#x27;
  end
end
</pre>
<p>Se proviamo a modificare nuovamente la t-shirt e il DVD player impostando un valore non valido per il prezzo del DVD player verremo reindirizzato alla pagina edit con il form che ora conterr&agrave; per&ograve; solamente il DVD player con l&rsquo;errore di validazione.</p>

<div class="imageWrapper">
  <img src="/system/photos/314/original/E198I08.png" width="808" height="553" alt="Il messaggio di errore per un prodotto non valido."/>
</div>

<p>Il titolo del box degli errori attualmente mostra il nome &ldquo;products[]&rdquo;, ma questo si pu&ograve; modificare facilmente. I messaggi di errore vengono generati nei campi del partial utilizzando il metodo <code>error_messages</code>. Questo metodo accetta un parametro <code>:object_name</code> che possiamo utilizzare per impostare il nome che verr&agrave; mostrato.</p>

<p class="codeFilePath">/app/views/products/_fields.html.erb</p>
<pre class="ruby">
&lt;%= f.error_messages :object_name =&gt; &quot;product&quot; %&gt;
</pre>
<p>Con questa modifica il box degli errori mostrer&agrave; ora &ldquo;product&rdquo; invece di &ldquo;products[]&rdquo;.</p>

<h3>Aggiungiamo un&rsquo;ultima cosa</h3>

<p>La funzionalit&agrave; che volevamo &egrave; attualmente sufficientemente completa, ma per concludere questo episodio aggiungeremo un&rsquo;ultima cosa per rendere l&rsquo;applicazione pi&ugrave; utile. Se volessimo modificare un unico attributo su un certo numero di prodotti, per esempio per aggiornare i prezzi, il form di modifica diventerebbe difficile da gestire. Quello che implementeremo &egrave; la possibilit&agrave; per gli utenti di selezionare un solo attributo da una lista cos&igrave; da rendere possibile la modifica di un solo attributo per molti prodotti senza la necessit&agrave; di navigare attraverso un form molto lungo.</p>

<p>Per fare questo aggiungeremo un men&ugrave; pop up accanto al bottone &ldquo;edit checked&rdquo; sulla pagina index dei prodotti che ci consentir&agrave; di scegliere il campo da modificare. Lo possiamo realizzare aggiungendo la linea seguente immediatamente prima del <code>submit_tag</code> nella view index dei prodotti.</p>

<p class="codeFilePath">/app/views/products/index.html.erb</p>
<pre class="ruby">
  &lt;p&gt;&lt;%= select_tag :field, options_for_select([[&quot;All Fields&quot;, &quot;&quot;], [&quot;Name&quot;, &quot;name&quot;], [&quot;Price&quot;, &quot;price&quot;], [&quot;Category&quot;, &quot;category_id&quot;], [&quot;Discontinued&quot;, &quot;discontinued&quot;]])%&gt;&lt;/p&gt;
</pre>  
<p>Ora possiamo scegliere di modificare tutti i campi oppure solamente uno solo per ogni prodotto selezionato. Per restringere i campi visualizzati a quelli scelti dovremo modificare il partial dei campi perch&egrave; visualizzi solamente il campo selezionato.</p>

<p class="codeFilePath">/app/views/products/_fields.html.erb</p>
<pre class="ruby">
&lt;%= f.error_messages, :object_name =&gt; &quot;product&quot; %&gt;
&lt;% if params[:field].blank? || params[:field] == &quot;name&quot; %&gt;
&lt;p&gt;
    &lt;%= f.label :name %&gt;
    &lt;%= f.text_field :name %&gt;
&lt;/p&gt;
&lt;% end %&gt;
&lt;% if params[:field].blank? || params[:field] == &quot;price&quot; %&gt;
&lt;p&gt;
  &lt;%= f.label :price %&gt;
  &lt;%= f.text_field :price %&gt;
&lt;/p&gt;
&lt;% end %&gt;
&lt;% if params[:field].blank? || params[:field] == &quot;category_id&quot; %&gt;
&lt;p&gt;
  &lt;%= f.label :category_id %&gt;
  &lt;%= f.collection_select :category_id, Category.all, :id, :name %&gt;
&lt;/p&gt;
&lt;% end %&gt;
&lt;% if params[:field].blank? || params[:field] == &quot;discontinued&quot; %&gt;
&lt;p&gt;
  &lt;%= f.check_box :discontinued %&gt;
  &lt;%= f.label :discontinued %&gt;
&lt;/p&gt;
&lt;% end %&gt;
</pre>
<p>Quello che abbiamo fatto &egrave; modificare il partial cos&igrave; che legga l&rsquo;attributo <code>:field</code> dal nuovo menu di pop-up dell&rsquo;index form e mostri ogni campo solamente se l&rsquo;attributo &egrave; vuoto (ossia se l&rsquo;utente ha selezionato l&rsquo;opzione &ldquo;All Fields&rdquo;) o se ha lo stesso nome del campo. Questo non &egrave; di sicuro il codice migliore e pu&ograve; essere pulito utilizzando ad esempio Formtastic, ma ai nostri fini andr&agrave; bene.</p>

<p>Se selezioniamo due prodotti dalla pagina index e scegliamo &ldquo;price&rdquo; dal menu pop-up il form di modifica mostrer&agrave; unicamente i campi price per quei due prodotti.</p>

<div class="imageWrapper">
  <img src="/system/photos/315/original/E198I09.png" width="812" height="397" alt="Modifica di un solo campo per pi&ugrave; prodotti."/>
</div>

<p>E questo &egrave; quanto per questo episodio. Modificare pi&ugrave; record in un unico form &egrave; abbastanza facile se si f&agrave; un utilizzo corretto di <code>fields_for</code> e questa &egrave; una tecnica che pu&ograve; tornare utile in molte situazioni pratiche.</p>