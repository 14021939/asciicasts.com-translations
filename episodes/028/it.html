<p>Di seguito &egrave; un&rsquo;applicazione che mostra una lista di task. I task sono visualizzati in una tabella in un unica colonna. Potremmo fare un miglior uso dello spazio usando pi&ugrave; colonne, ma qual &egrave; il modo migliore per farlo? Rails fornisce un metodo chiamato <code>in_groups_of</code>, come estensione agli oggetti <code>Array</code>, che ci aiuta nel compito.</p>

<div class="imageWrapper">
  <img src="/system/photos/33/original/E028I01.png" width="834" height="493" alt="La nostra lista di task in una singola colonna."/>
</div>
<p class="title">La nostra lista di task in una singola colonna.</p>

<p>Per mostrare come funziona <code>in_groups_of</code>, lo vedremo in azione dalla console.</p>
<pre class="ruby">
&gt;&gt; a = (1..12).to_a
=&gt; [1, 2, 3, 4, 5, 6, 7, 8, 9, 10, 11, 12]
&gt;&gt; a.in_groups_of(4)
=&gt; [[1, 2, 3, 4], [5, 6, 7, 8], [9, 10, 11, 12]]
&gt;&gt; a.in_groups_of(3)
=&gt; [[1, 2, 3], [4, 5, 6], [7, 8, 9], [10, 11, 12]]
</pre>
<p>Nella prima riga abbiamo creato un array di dodici elementi mediante un range. Il metodo <code>in_groups_of</code> usato passando un singolo argomento (intero positivo) restituisce un array di array, ciascuno contenente <em>n</em> elementi, dove <em>n</em> &egrave; il valore del parametro attuale passato. Nel codice abbiamo diviso l&rsquo;array prima in tre gruppi di quattro elementi e poi in quattro gruppi di tre elementi. (Si noti che <code>in_groups_of</code> restituisce una copia dell&rsquo;array originale, non lo modifica.)</p>

<h3>Mostrare i nostri task in colonna</h3>
<p>Ora che sappiamo come usare il metodo <code>in_groups_of</code>, possiamo sfruttarlo nel codice della nostra vista per mostrare la lista dei task su pi&ugrave; colonne. La parte significative della vista index attualmente appare cos&igrave;:</p>
<pre class="ruby">
&lt;table&gt;
    &lt;% @tasks.each do |task| %&gt;
    &lt;tr&gt;
      &lt;td&gt;&lt;%= task.name %&gt;&lt;/td&gt;
    &lt;/tr&gt;
    &lt;% end %&gt;
&lt;/table&gt;
</pre>
<p>La cambiamo in questo modo:</p>
<pre class="ruby">
&lt;table&gt;
    &lt;% @tasks.in_groups_of(4) do |tasks| %&gt;
    &lt;tr&gt;
      &lt;% tasks.each do |task| %&gt;
      &lt;td&gt;&lt;%= task.name %&gt;&lt;/td&gt;
      &lt;% end %&gt;
    &lt;/tr&gt;
    &lt;% end %&gt;
&lt;/table&gt;
</pre>
<p>Si pu&ograve; usare un blocco assieme al <code>in_groups_of</code>, in modo tale da dividere i nostri task in gruppi di quattro elementi, stampare un tag di apertura <code>tr</code>, poi iterare su ogni task del gruppo e stamparlo fra tag <code>td</code> e infine chiudere il tag <code>tr</code>. Il risultato &egrave; visibile qui sotto:</p>

<div class="imageWrapper">
<img src="/system/photos/34/original/E028I02.png" width="808" height="294" alt="I nostri task sono ora mostrati su quattro colonne."/>
</div>

<p>I nostri task sono ora mostrati su quattro colonne come volevamo, ma non &egrave; ancora abbastanza. Poich&egrave; stavamo mostrando dodici task a gruppi di quattro, abbiamo riempito tutte le colonne e le righe. Se tuttavia aggiungessimo un altro paio di task e ricaricassimo la pagina, accadrebbe la seguente cosa:</p>

<div class="imageWrapper">
<img src="/system/photos/35/original/E028I03.png" width="808" height="414" alt="La nostra applicazione va in errore se il numero di task non &egrave; multiplo della cardinalit&agrave; dei grouppi."/>
</div>

<p>Possiamo capirne la ragione se torniamo indietro alla console e proviamo a dividere il nostro array di dodici elementi a gruppi di cinque.</p>
<pre class="terminal">
&gt;&gt; a = (1..12).to_a
&gt;&gt; a.in_groups_of(5)
=&gt; [[1, 2, 3, 4, 5], [6, 7, 8, 9, 10], [11, 12, nil, nil, nil]]
</pre>
<p>Se non ci sono abbastanza elementi per riempire l&rsquo;ultimo array, <code>in_groups_of</code> usa  <code>nil</code> per riempire l&rsquo;ultimo gruppo. Per evitare ci&ograve;, passiamo un secondo argomento al metodo. Se il secondo argomento (booleano) passato &egrave; <code>false</code>, l&rsquo;ultimo array sar&agrave; pi&ugrave; corto degli altri; se anzich&egrave; un booleano passassimo un altro valore come secondo argomento, quel valore verrebbe utilizzato per riempire (eventualmente) l&rsquo;ultimo array.</p>
<pre class="ruby">
&gt;&gt; a.in_groups_of(5, false)
=&gt; [[1, 2, 3, 4, 5], [6, 7, 8, 9, 10], [11, 12]]
&gt;&gt; a.in_groups_of(5, 0)
=&gt; [[1, 2, 3, 4, 5], [6, 7, 8, 9, 10], [11, 12, 0, 0, 0]]
&gt;&gt; 
</pre>
<p>Se dunque aggiungiamo <code>false</code> come secondo argomento al nostro <code>in_groups_of</code> presente in vista, la pagina verr&agrave; mostrata indipendentemente dal numero di task presenti.</p>

<div class="imageWrapper">
  <img src="/system/photos/36/original/E028I04.png" width="808" height="414" alt="Ora la nostra applicazione pu&ograve; gestire un numero qualunque di task."/>
</div>