<p>L&rsquo;episodio di questa settimana sar&agrave; un po&rsquo; diverso rispetto al solito, in quanto vi mostreremo alcune fra le migliori applicazioni per sviluppatori Rails del 2009. Tutte le seguenti applicazioni aiuteranno a migliorare le vostre applicazioni Rails in un modo o nell&rsquo;altro. Passiamo subito alla prima.</p>

<h3>Github</h3>

<div class="imageWrapper">
  <img src="/system/photos/281/original/E195I01.png" width="839" height="593" alt="La home page di Github."/>
</div>

<p>La prima applicazione della lista non ha bisogno di presentazioni: <a href="http://github.com/">Github</a>. Se siete dei programmatori, allora dovreste davvero usare questo sito. Github ha molte funzionalit&agrave; che sono un po&rsquo; meno conosciute, ma tuttavia utili, come per esempio <a href="http://gist.github.com">Gists</a>, che &egrave; un sistema pratico per condividere pezzi di codice. Vale anche la pena di dare un&rsquo;occhiata alla sezione di aiuto di Github, poich&egrave; contiene una marea di articoli per aiutarvi ad ottenere il massimo da Git e Github.</p>

<h3>Gemcutter</h3>

<div class="imageWrapper">
  <img src="/system/photos/282/original/E195I02.png" width="824" height="597" alt="La home page di Gemcutter."/>
</div>

<p>La seconda applicazione della nostra lista &egrave; <a href="http://gemcutter.org/">Gemcutter</a>, il posto fondamentale dove depositare i vostri RubyGems. Gemcutter &egrave; stato trattato nell&rsquo;episodio 183 [<a href="http://railscasts.com/episodes/183-gemcutter-jeweler">guardalo</a>, <a href="http://asciicasts.com/episodes/183-gemcutter-jeweler">leggilo</a>], ma da allora &egrave; diventato persino pi&ugrave; semplice da usare. In precedenza di doveva invocare il comando <code>gem tumble</code> per installare i gem da Gemcutter, ma ora non &egrave; pi&ugrave; necessario da momento che i gem ospitati su RubyForge ora puntano a Gemcutter, rendendolo il miglior posto da cui installare i gem.</p> 

<p>Ci&ograve; che rende Gemcutter cos&igrave; prezioso &egrave; la facilt&agrave; con cui ci permette di pubblicare i nostri gem. Ci vogliono solo i tre passaggi elencati nello screenshot di sopra. La sola parte potenzialmente problematica &egrave; la creazione del file <code>gemspec</code>, ma anche quel passaggio pu&ograve; essere reso pi&ugrave; semplice usando il gemspec di un altro gem come esempio. Un buon esempio da copiare &egrave; il <a href="http://github.com/ryanb/cancan/blob/master/cancan.gemspec">file gemspec del gem CanCan di Ryan Bates</a>:</p>

<pre class="ruby">
Gem::Specification.new do |s|
&nbsp;&nbsp;s.name = &quot;cancan&quot;
&nbsp;&nbsp;s.summary = &quot;Simple authorization solution for Rails.&quot;
&nbsp;&nbsp;s.description = &quot;Simple authorization solution for Rails which is completely decoupled from the user&#x27;s roles. All permissions are stored in a single location for convenience.&quot;
&nbsp;&nbsp;s.homepage = &quot;http://github.com/ryanb/cancan&quot;
&nbsp;&nbsp;
&nbsp;&nbsp;s.version = &quot;1.0.2&quot;
&nbsp;&nbsp;s.date = &quot;2009-12-30&quot;
&nbsp;&nbsp;
&nbsp;&nbsp;s.authors = [&quot;Ryan Bates&quot;]
&nbsp;&nbsp;s.email = &quot;ryan@railscasts.com&quot;
&nbsp;&nbsp;
&nbsp;&nbsp;s.require_paths = [&quot;lib&quot;]
&nbsp;&nbsp;s.files = Dir[&quot;lib/**/*&quot;] + Dir[&quot;spec/**/*&quot;] + [&quot;LICENSE&quot;, &quot;README.rdoc&quot;, &quot;Rakefile&quot;, &quot;CHANGELOG.rdoc&quot;, &quot;init.rb&quot;]
&nbsp;&nbsp;s.extra_rdoc_files = [&quot;README.rdoc&quot;, &quot;CHANGELOG.rdoc&quot;, &quot;LICENSE&quot;]
&nbsp;&nbsp;
&nbsp;&nbsp;s.has_rdoc = true
&nbsp;&nbsp;s.rdoc_options = [&quot;--line-numbers&quot;, &quot;--inline-source&quot;, &quot;--title&quot;, &quot;CanCan&quot;, &quot;--main&quot;, &quot;README.rdoc&quot;]
&nbsp;&nbsp;
&nbsp;&nbsp;s.rubygems_version = &quot;1.3.4&quot;
&nbsp;&nbsp;s.required_rubygems_version = Gem::Requirement.new(&quot;&gt;= 1.2&quot;)
end
</pre>

<p>Un file gemspec tipo quello di sopra pu&ograve; essere modificato per venire incontro alle esigenze del proprio progetto. Il file &egrave; semplice da cambiare direttamente ogniqualvolta si crei una nuova versione del vostro gem e di conseguenza potete fare la build e il push dello stesso per rilasciare la nuova versione.</p>

<h3>Caliper</h3>

<div class="imageWrapper">
  <img src="/system/photos/283/original/E195I03.png" width="824" height="597" alt="La home page di Caliper."/>
</div>

<p>Il prossimo &egrave; <a href="http://getcaliper.com">Caliper</a>. Potreste ricordarvelo dall&rsquo;episodio 166 [ <a href="http://railscasts.com/episodes/166-metric-fu">guardalo</a>, <a href="http://asciicasts.com/episodes/166-metric-fu">leggilo</a>] in cui abbiamo trattato il gem metric_fu. Caliper sostanzialmente &egrave; una versione on-line di metric_fu e rappresenta un ottimo metodo per ottenere informazioni di metrica su qualsiasi applicazione Rails ospitata su di un reporistory Git. Per usarlo, &egrave; sufficiente che inseriate l&rsquo;URL del repository e in pochi secondi il sito vi restituir&agrave; tutte le informazioni di metrica di quel progetto:</p>

<div class="imageWrapper">
  <img src="/system/photos/284/original/E195I04.png" width="832" height="747" alt="La pagina dei risultati di Caliper."/>
</div>

<p>Potete vedere le informazioni circa il rapporto test/code, sul codice obsoleto e su molti altri dettagli riguardanti la vostra applicazione Rails, in modo tale che abbiate un supporto al miglioramento del codice. Se trovate un gem o un plugin che volete usare, lo potreste esaminare con Caliper per scoprire quanto &egrave; pesante e se &egrave; stato ben progettato e scritto.</p>

<h3>Rdoc.info</h3>

<div class="imageWrapper">
  <img src="/system/photos/285/original/E195I05.png" width="819" height="471" alt="La home page di rdoc.info."/>
</div>

<p>Un altro sito utile &egrave; <a href="http://rdoc.info/">rdoc.info</a>. Se cercate della documentazione per un determinato progetto Ruby su Github, provate questo sito e cercate il progetto che vi interessa. Se non &egrave; in lista, potete aggiungerlo e l&rsquo;RDoc sar&agrave; generato automaticamente e reso disponibile.</p>

<h3>RunCodeRun</h3>

<div class="imageWrapper">
  <img src="/system/photos/286/original/E195I06.png" width="808" height="550" alt="La home page di RunCodeRun."/>
</div>

<p>Un altra applicazione superlativa &egrave; <a href="http://runcoderun.com">RunCodeRun</a>. Si tratta di un semplice server di continuous integration. Occorre semplicemente farlo puntare ad un applicazione presente nel repository Github e questo sito lancer&agrave; i test di tale applicazione e generer&agrave; un report sul fatto che siano passati o meno. RunCodeRun &egrave; gratuito per i repository pubblici e vale la pena di provarlo. Una volta che ha lanciato i test, potrete navigarne i risultati per vedere quali sono stati superati e quali no.</p>

<p>RunCodeRun utilizza il rake task di default della vostra applicazione per lanciare i test. Ci&ograve; significa che potreste modificare questo task per fargli fare qualsiasi cosa vogliate. Nel <code>Rakefile</code> della vostra applicazione potreste puntare, ad esempio, ai task <code>:spec</code> e <code>:features</code>, in modo tale da fargli eseguire i test di Rspec e Cucumber:</p>

<pre class="ruby">
task :default =&gt; [:spec, :features]
</pre>

<h3>The Ruby Toolbox</h3>

<div class="imageWrapper">
  <img src="/system/photos/287/original/E195I07.png" width="851" height="593" alt="La home page di The Ruby Toolbox."/>
</div>

<p><a href="http://www.ruby-toolbox.com">The Ruby Toolbox</a> &egrave; un&rsquo;immensa risorsa. Spesso, quando si sta sviluppando una nuova applicazione Rails, ci si domanda quale gem o plugin usare per un determinato compito. The Ruby Toolbox &egrave; un modo eccellente per trovare quale gem o plugin sia disponibile per gestire le diverse categorie di compiti. Per esempio, se la vostra applicazione necessita di un sistema di versionamento, potrete trovare su questo sito un elenco di di progetti adatti allo scopo e la documentazione su come usarli.</p> 

<h3>New Relic</h3>

<div class="imageWrapper">
  <img src="/system/photos/288/original/E195I08.png" width="851" height="593" alt="La home page di New Relic."/>
</div>

<p>Un&rsquo;altra applicazione che dovreste utilizzare in ogni vostra applicazione Rails di produzione &egrave; <a href="http://newrelic.com">NewRelic RPM</a>. Si tratta di un&rsquo;applicazione utilissima per scovare problemi di performance nelle vostre applicazioni e garantire che il tutto giri decentemente e continui a farlo nel tempo. Anche nella versione gratuita, RPM Lite, sono prodotte abbastanza informazioni utili ad identificare i colli di bottiglia della vostra applicazione e c&rsquo;&egrave; la possibilit&agrave; di tenere sotto controllo come sta andando il tutto.</p> 

<h3>Learnivore</h3>

<div class="imageWrapper">
  <img src="/system/photos/289/original/E195I09.png" width="851" height="593" alt="La home page di Learnivore."/>
</div>

<p>Se siete dei fan degli screencast, allora <a href="http://www.learnivore.com/search">Learnivore</a> fa al caso vostro. Vi si trovano un gran numero di screencast sia gratuiti, sia a pagamento, fra cui anche i Railscast. Learnivore &egrave; una risorsa da tenere bene in considerazione.</p>

<p>Infine, Ryan ha gentilmente menzionato ASCIIcasts come uno dei suoi siti preferiti, ma dal momento che evidentemente vi ci trovate gi&agrave;, sapete gi&agrave; tutto quello che c&rsquo;&egrave; da sapere a rigurado.</p>

