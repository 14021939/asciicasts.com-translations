<p>Nell&rsquo;<a href="http://it.asciicasts.com/episodes/43-ajax-con-rjs">episodio 43</a> vi abbiamo mostrato come aggiornare pi&ugrave; elementi di una pagina mediante la risposta di una richiesta AJAX. Abbiamo usato le librerie di Prototype e il metodo <code>form_remote_for</code> per fare il submit asincrono e RJS per generare il JavaScript responsabile dell&rsquo;aggiornamento degli elementi della pagina alla risposta. In questo episodio useremo invece jQuery, anzich&egrave; Prototype e RJS, per fare la stessa cosa.</p>

   <p>Usando jQuery, non potremo usare RJS o qualsiasi altro metodo helper tipo <code>form_remote_for</code> fornito da Rails. Se volessimo ancora continuare a usare RJS, esiste un plugin chiamato <a href="http://ennerchi.com/projects/jrails">jRails</a> che riscrive quei metodi per farli andare con jQuery, ma noi useremo jQuery da solo, dal momento che fornisce un modo per scrivere unobtrusive Javascript, migliorando le nostre applicazioni Rails.</p>

   <p>Lavoreremo con la stessa applicazione usata in precedenza. La pagina di sotto mostra un prodotto e permette ai consumatori di aggiungere delle recensioni a questo. Quando viene inserita una nuova recensione, compare nella lista delle recensioni, viene aggiornato il testo mostrante il numero di recensioni, la form viene resettata e viene anche mostrato un messaggio flash che ringrazia l&rsquo;utente per l&rsquo;aggiunta della recensione.</p>

   <div class="imageWrapper">
     <img src="/system/photos/73/original/E136I01.png" width="824" height="535" alt="La pagina di un prodotto."/>
   </div>

   <p>L&rsquo;attuale applicazione attualmente invia la pagina al server e la ricarica una volta aggiunto un prodotto. Scriveremo del codice jQuery per rendere l&rsquo;invio della form e il ricaricamento della pagina con AJAX, senza bisogno di ricaricare tutto.</p>

<h3>Aggiungere jQuery alla nostra applicazione</h3>
<p>La prima cosa da fare &egrave; aggiungere la libreria jQuery alla nostra applicazione. Pu&ograve; essere scaricata dal <a href="http://jquery.com/">sito web di jQuery</a> e una volta scaricato, va messo nella cartella <code>public/javascripts</code>. Poi dobbiamo aggiungere il riferimento a tale libreria nel file di layout dell&rsquo;applicazione, inserendo la seguente linea nella sezione <code>&lt;head&gt;</code>:</p>

<pre class="ruby">	&lt;%= javascript_include_tag [&#x27;jquery-1.3.2&#x27;, &#x27;application&#x27;] %&gt;</pre>

<p>Ogni release di jQuery &egrave; disponibile in due versioni: una per lo sviluppo ed una miniaturizzata per la produzione. E&rsquo; bene usare la versione per lo sviluppo mentre si sviluppa, perch&egrave; rende l&rsquo;eventuale debugging decisamente pi&ugrave; semplice rispetto all&rsquo;altra versione. Cos&igrave; come fatto per il file di jQuery, dovremo anche mettere un riferimento al file <code>application.js</code>, dal momento che &egrave; l&igrave; che metteremo il nostro codice jQuery. Si noti che il file jQuery &egrave; aggiunto per primo, affinch&egrave; sia caricato prima del file JavaScript dell&rsquo;applicazione.</p>

<h3>Aggiunta di unobtrusive JavaScript</h3>

<p>Per aggiungere del JavaScript in maniera "unobtrusive" (non invasiva) non vogliamo cambiare significativamente il codice della nostra vista. Piuttosto, useremo jQuery per cambiare il comportamento di elementi della pagina in maniera dinamica. Cominceremo con lo scrivere una funzione che esegua al submit della form:</p>

<p>La nostra form ha come id "new_review". Il codice riportato qui sotto far&agrave; s&igrave; che tale form sia inoltrata al server mediante AJAX:</p>

<pre class="javascript">
   $(document).ready(function (){
     $(&#x27;#new_review&#x27;).submit(function (){
       $.post($(this).attr(&#x27;action&#x27;), $(this).serialize(), null, &quot;script&quot;);
       return false;
     });
   });
</pre>

<p>La prima riga del codice qui sopra crea una funzione che eseguir&agrave; al termine del caricamento del DOM. La seconda riga, invece, trova la nostra form per <code>id</code> e crea una funzione che eseguir&agrave; al submit della form. La terza riga, infine, crea la richiesta AJAX che sar&agrave; inviata in POST al server. La funzione <code>$.post</code> richiede quattro argomenti:</p>

<ol>
	<li>L&rsquo;URL a cui inviare i dati, per il quale forniamo il valore dell&rsquo;attributo <code>action</code> della form.</li>
	<li>I dati da inviare. Per questo, usiamo il metodo di jQuery <code>serialize</code>, che serializzer&agrave; gli elementi di form come una serie di coppie chiave / valore.</li>
	<li>Una funzione di callback da eseguire al termine della richiesta AJAX, ma che noi non sfrutteremo, per cui per questo attributo forniamo come valore <code>null</code>.</li>
	<li>La ragione per cui non abbiamo una funzione di callback &egrave; che possiamo dire alla funzione che stiamo restituendo del JavaScript che dovrebbe essere eseguito dal browser e lo facciamo proprio fornendo <code>&ldquo;script&rdquo;</code> come quarto argomento.</li>
</ol>

<p>Per ulteriori dettagli sulla funzione <code>$.post</code> si veda la <a href="http://jquery.com/">documentazione di jQuery</a>. Alla fine di tutto restituiamo <code>false</code>, in modo tale che non sia intrapresa l&rsquo;action di submit di default.</p>

<h3>Aggiornamento del controller</h3>
<p>Ora che la nostra form invia i dati con AJAX, dobbiamo modificare il nostro controller delle recensioni affinch&egrave; possa gestire sia le richieste HTML, sia quelle JavaScript. Al momento salva la nuova recensione e ridirige alla pagina dei prodotti. Un redirect non ha senso nel contesto di richieste JavaScript, per cui la pagina dovr&agrave; rispondere in maniera diversa in questi casi. Useremo la <code>respond_to</code> per impostare due diversi blocchi:</p>

<pre class="ruby">
   def create
     @review = Review.create!(params[:review])
     flash[:notice] = &quot;Thanks for your review!&quot;
     respond_to do |format|
       format.html { redirect_to @review.product }
       format.js
     end
   end
</pre>

<p>Il blocco <code>js</code> &egrave; vuoto poich&egrave; tutto quello che deve fare &egrave; semplicemente restituire il JavaScript che creiamo ora. Quest&rsquo;ultimo risieder&agrave; in un file chiamato <code>create.js.erb</code> nella cartella <code>/app/views/reviews</code>. Senza jRails non possiamo usare RJS con jQuery, quindi useremo piuttosto un file <code>js.erb</code>. Per cominciare aggiungiamo un semplice <code>alert</code> al <code>create.js.erb</code> per verificare che il nostro codice funziona:</p>

<pre class="javascript">alert(&#x27;Hello from AJAX&#x27;);</pre>

<p>Prima di provare, c&rsquo;&egrave; un&rsquo;altra cosa che dobbiamo fare. Cos&igrave; com&rsquo;&egrave;, il codice non pu&ograve; funzionare, e la ragione di ci&ograve; &egrave; che Rails non conosce quale sia il formato in cui jQuery manda le richieste, per cui assume per default che sia HTML. Dobbiamo far sapere a Rails che manderemo le richieste in formato JavaScript.</p>

   <p>Ci sono due modi per farlo.</p>
   <ol>
   	<li>Potremmo aggiungere l&rsquo;estensione <code>.js</code> all&rsquo;URL prodotto dalla richiesta AJAX.</li>
	<li>Potremmo usare il metodo <code>ajaxSetup</code> di jQuery, per impostare l&rsquo;header della richiesta, affinch&egrave; accetti esclusivamente JavaScript.</li>
   </ol>
   <p>Questo secondo metodo ha il vantaggio che deve essere fatto una tantum e funziona per ciascuna richiesta AJAX del nostro codice. Optiamo dunque per questa e aggiungiamo la seguente linea in cima al file <code>application.js</code>:</p>

<pre class="javascript">
   jQuery.ajaxSetup({
   	&#x27;beforeSend&#x27;: function (xhr) {xhr.setRequestHeader(&quot;Accept&quot;, &quot;text/javascript&quot;)}
   });
</pre>

<p>L&rsquo;aggiunta dell&rsquo;header notificher&agrave; a Rails di chiamare il blocco <code>js</code> e di restituire il contenuto del file <code>js.erb</code>. Ora possiamo aggiornare la pagina e provare ad aggiungere una recensione.</p>

<div class="imageWrapper">
  <img src="/system/photos/74/original/E136I02.png" width="810" height="576" alt="La risposta dalla create.js.erb nel browser."/>
  <p class="title">La risposta dalla create.js.erb nel browser.</p>
</div>

<h3>Aggiornamento della pagina</h3>
   <p>L&rsquo;alert viene mostrato, per cui in effetti ci viene restituito il file <code>create.js.erb</code>. Ora dunque possiamo sostituire il provvisorio alert con l&rsquo;opportuno codice jQuery che aggiorni la pagina a seguito dell&rsquo;inserimento di una nuova recensione. Ci sono quattro cose che vogliamo fare:</p>

<p>Per prima cosa, vogliamo aggiungere un messaggio flash alla pagina che ringrazi l&rsquo;utente per l&rsquo;inserimento dell&rsquo;opinione. Lo facciamo aggiungendo un <code>div</code> prima della form:</p>

<pre class="javascript">
     $(&#x27;#new_review&#x27;).before(&#x27;&lt;div id=&quot;flash_notice&quot;&gt;&lt;%= escape_javascript(flash.delete(:notice)) %&gt;&lt;/div&gt;&#x27;);
</pre>

<p>Per aggiungere del contenuto dinamico, usiamo semplicemente tag <code>erb</code> all&rsquo;interno del JavaScript. 
Useremo la funzione <code>escape_javascript</code> per rendere sicuro l&rsquo;output proveniente dall&rsquo;<code>erb</code> JavaScript. Si noti che stiamo richiamando il <code>flash.delete</code> per rimuovere il messaggio flash, in modo che questi non si ripresenti alla successiva request.</p>

<p>L&rsquo;elemento che contiene il contatore di recensioni dovr&agrave; a sua volta essere aggiornato. Ha un <code>id</code> denominato <code>reviews_count</code> e si pu&ograve; usare il metodo di jQuery <code>html</code> per aggiornarne il contenuto:</p>
   
<pre class="javascript">
   $(&#x27;#reviews_count&#x27;).html(&#x27;&lt;%= pluralize(@review.product.reviews.count, &quot;Review&quot;) %&gt;&#x27;);
</pre>

<p>Poi vogliamo aggiungere la nuova recensione all&rsquo;elenco. Le recensioni sono mostrate all&rsquo;interno di una lista ordinata con <code>id</code> di nome <code>reviews</code>. Ciascuna recensione &egrave; mostrata come elemento di lista mediante un partial. Per aggiungere la nostra nuova opinione, possiamo renderizzare in partial per il nostro nuovo elemento e aggiungerlo alla lista:</p>

<pre class="javascript">
   $(&#x27;#reviews&#x27;).append(&quot;&lt;%= escape_javascript(render(:partial =&gt; @review)) %&gt;&quot;);
</pre>

   <p>Infine, ripuliamo la form:</p>

<pre class="javascript">
   $(&#x27;#new_review&#x27;)[0].reset();
</pre>

<p>La funzione jQuery, <code>$</code>, restituisce un oggetto jQuery. Per ottenere l&rsquo;effettivo elemento DOM che rappresenta, prandiamo il primo elemento dall&rsquo;array. Poi invochiamo su di esso il metodo <code>reset()</code> per sbiancare la form:</p>

<h3>Estendere jQuery</h3>
   <p>Per concludere l&rsquo;episodio, vi mostreremo come sia facile aggiungere le vostre funzioni proprietarie a jQuery. Attualmente abbiamo sviluppato un po&rsquo; di codice jQuery che esegue al submit della form:</p>

<pre class="javascript">
   $(&#x27;#new_review&#x27;).submit(function (){
       $.post($(this).attr(&#x27;action&#x27;), $(this).serialize(), null, &quot;script&quot;);
       return false;
   });
</pre>

<p>Se volessimo fattorizzare questa logica per poterla applicare a diverse form nella nostra applicazione, potremmo estrarre questo codice in una nuova funzione jQuery, in modo tale da poter chiamare:</p>

<pre class="javascript">
   $(&#x27;#new_review&#x27;).submitWithAjax();
</pre>

<p>piuttosto. jQuery &egrave; semplice da estendere con funzioni custom. Possiamo creare la nostra nuova funzione, scrivendo:</p>

<pre class="javascript">
   jQuery.fn.submitWithAjax = function () {
     this.submit(function () {
       $.post($(this).attr(&#x27;action&#x27;), $(this).serialize(), null, &quot;script&quot;);
       return false;
     });
   };
</pre>

<p>Questo &egrave; tutto ci&ograve; che dovevamo fare. Ora possiamo fare il submit asincrono di qualunque form, chiamando <code>submitWithAjax</code> su di essa.</p>