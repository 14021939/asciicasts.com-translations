<p><img src="/system/photos/13/original/E017I01.png" width="392" height="402" alt="La form di edit originale." style="float: right;"/>Nella nostra applicazione di esempio, per questo episodio, ci sono due modelli, <code>Product</code> e <code>Category</code>, ciascuno con una relazione <code>has_and_belongs_to_many</code> reciproca. Ci&ograve; che vorremmo essere in grado di fare da maschera, &egrave; di modificate le categorie in cui &egrave; raggruppato un prodotto usando un elenco di checkbox per quel prodotto.</p>

<h3>Aggiunta dei checkbox</h3>
<p>La form per la modifica del nostro prodotto attualmente ha dei campi per il nome ed il prezzo del prodotto, ma non c&rsquo;&egrave; alcun modo di modificare le categorie in cui &egrave; compreso. Ci sono due metodi per aggiungere un checkbox ad una form:</p>
<ul>
  <li><code>check_box</code></li>
	<li><code>check_box_tag</code></li>
</ul>
<p>Useremo il secondo, <code>check_box_tag</code> poich&egrave; ci dar&agrave; il controllo di cui abbiamo bisogno sul nome dei checkbox. Il codice che aggiungeremo alla form (<code>products/edit.html.erb</code>) &egrave; mostrato qui sotto.</p>

<pre class="ruby" style="clear: both;">
&lt;% for category in Category.find(:all) %&gt;
    &lt;div&gt;
      &lt;%= check_box_tag &quot;product[category_ids][]&quot;, category.id, @product.categories.include?(category) %&gt;
      &lt;%= category.name %&gt;
    &lt;/div&gt;
&lt;% end %&gt;
</pre>

<p><code>check_box_tag</code> ha tre parametri: il nome del checkbox, il valore associato al checkbox ed un valore booleano che determina se il checkbox debba essere pre-spuntato. Il nome che abbiamo usato sembra un po&rsquo; strano, ma vedrete perch&egrave; fra un attimo. Stabiliamo se per una determinata categoria il checkbox vada spuntato o meno, controllando se il prodotto rientra in tale categoria, usando <code>@product.categories.include?(category)</code>.</p>

<h3>Vediamo se funziona</h3>
<div class="imageWrapper">
  <img src="/system/photos/14/original/E017I02.png" width="800" height="500" alt="La form di edit con l&rsquo;aggiunta dei checkbox."/>
</div>
<p class="title">La form di edit con l&rsquo;aggiunta dei checkbox.</p>
<p>Se aggiorniamo la form e la proviamo, vedremo che le modifiche hanno funzionato e le categorie sono aggiornate quando spuntiamo qualcuno dei checkbox e clicchiamo su &lsquo;submit&rsquo;. Come fa Rails a sapere come aggiornare il prodotto correttamente? Il log di sviluppo ci da la risposta.</p>

<pre class="terminal">
Processing ProductsController#update (for 127.0.0.1 at 2009-01-15 20:57:56) [PUT]
Parameters: {&quot;commit&quot;=&gt;&quot;Edit&quot;, &quot;authenticity_token&quot;=&gt;&quot;31b711f2c24ae7cea5abf3f758eef46b472eebf3&quot;, &quot;product&quot;=&gt;{&quot;price&quot;=&gt;&quot;99.0&quot;, &quot;name&quot;=&gt;&quot;Television Stand&quot;, &quot;category_ids&quot;=&gt;[&quot;2&quot;, &quot;4&quot;]}, &quot;id&quot;=&gt;&quot;1&quot;}
</pre>
<p>Quando viene fatto il submit, la form di edit passa i parametri di categoria nell&rsquo;hash del prodotto sottoforma di array. Lo fa, perch&egrave; abbiamo scelto opportunamente il nome dei checkbox, <code>product[category_ids][]</code>. Il primo pezzo del nome (&quot;product[category_ids]&quot;) dice a Rails di passare category_ids come parte dei parametri in hash del prodotto, mentre le parentesi quadre finali vuote gli dicono di passare i valori all&rsquo;interno di un array. Ma da dove viene il metodo del modello prodotto <code>category_ids</code>, che &egrave; chiamato quando i parametri per il prodotto sono aggiornati? La risposta &egrave; che viene generato in automatico dal metodo  <code>has_and_belongs_to_many</code> dichiarato nella classe di modello <code>Product</code>. Possiamo provare questa affermazione, aprendo una <code>script/console</code> e aggiornando il prodotto a mano.</p>

<pre class="terminal">
&gt;&gt; p = Product.first
=&gt; #&lt;Product id: 1, name: &quot;Television Stand&quot;, price: 99.0, created_at: &quot;2009-01-11 21:32:12&quot;, updated_at: &quot;2009-01-11 21:32:12&quot;&gt;
&gt;&gt; p.category_ids
=&gt; [2, 3]
&gt;&gt; p.category_ids = [1,4]
=&gt; [1, 4]
&gt;&gt; 
</pre>

<p>Quando facciamo cos&igrave;, Rails produce il seguente codice SQL per aggiornare le categorie del prodotto:</p>
<pre class="sql">
DELETE FROM &quot;categories_products&quot; WHERE product_id = 1 AND category_id IN (2,3)
INSERT INTO &quot;categories_products&quot; (&quot;product_id&quot;, &quot;id&quot;, &quot;category_id&quot;) VALUES (1, 1, 1)
INSERT INTO &quot;categories_products&quot; (&quot;product_id&quot;, &quot;id&quot;, &quot;category_id&quot;) VALUES (1, 4, 4)
</pre>

<h3>Un piccolo avvertimento</h3>
<p>C&rsquo;&egrave; ancora un piccolo problema con il nostro metodo di aggiornamento. Se togliamo la spunta a tutti i checkbox per rimuovere un prodotto da tutte le categorie, l&rsquo;aggiornamento non rimuover&agrave; alcuna associazione di categoria per il prodotto. Ci&ograve; &egrave; dovuto al fatto che un checkbox in una form HTML non manda indietro i propri valori se non &egrave; spuntato, per cui <code>no category_ids</code> apparir&agrave; nell&rsquo; hash dei parametri del prodotto, ad indicare che i <code>category_ids</code> non sono aggiornati.</p>

<p>Per sistemare questo problema, dobbiamo cambiare il controller dei prodotti per impostare correttamente il parametro <code>category_ids</code> in questi casi, in modo tale che sia un array vuoto se non viene passato alla action di update. Possiamo farlo utilizzando l&rsquo;operatore di Ruby <code>||=</code> e aggiungendo la seguente linea in cima all&rsquo;azione di update:</p>
<div class="ruby">
params[:product][:category_ids] ||= []
</div>
<p>Ci&ograve; garantisce che se nessun checkbox &egrave; spuntato, il prodotto viene aggiornato correttamente in modo tale da essere effettivamente rimosso da tutte le categorie.</p>