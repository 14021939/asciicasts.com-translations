<p>Quale miglior modo per celebrare il duecentesimo episodio che non quello di dare una prima occhiata a Rails 3? La prima beta di Rails 3 &egrave; stata appena rilasciata e in questo episodio vi mostreremo come installarla e configurarla. Poi, nei prossimi episodi, scopriremo in profondit&agrave; le nuove funzionalit&agrave; di questa versione. Anche se non avete in programma un aggiornamento imminente delle vostre applicazioni, ha certamente senso installare la beta sin d&rsquo;ora in modo tale da cominciare quanto prima a prenderci confidenza e giocare con alcune nuove interessanti feature.</p> 

<h3>Aggiornamento di Ruby</h3>

<p>Rails 3 ha bisogno di Ruby 1.8.7 o successivo per funzionare, per cui la prima cosa da fare &egrave; vedere quale versione avete installata al momento sul vostro sistema, lanciando da console il comando <code>ruby -v</code>:</p>
<pre class="terminal">
$ ruby -v
ruby 1.8.6 (2008-08-11 patchlevel 287) [universal-darwin9.0]
</pre>
<p>Questa macchina ha installato Ruby 1.8.6, per cui dobbiamo fare l&rsquo;aggiornamento di Ruby prima di procedere oltre. Potremmo farlo manualmente, ma invece useremo rvm, il <a href="http://rvm.beginrescueend.com">Ruby Version Manager</a>. Questo strumento di permetter&agrave; di installare diverse versioni di Ruby in modo semplice e di cambiare tra le varie versioni con un semplice comando.</p>

<p>Se il vostro sistema operativo &egrave; Windows, rvm non &egrave; disponibile, per cui dovrete installare Ruby a mano. Sui sistemi Linux, OS X o altri sistemi operativi basati su UNIX, invece, possiamo installare rvm seguendo le istruzioni presenti nella <a href="http://rvm.beginrescueend.com/rvm/install/">pagina di installazione</a> e lanciare il seguente comando:</p>
<pre class="terminal">
mkdir -p ~/.rvm/src/ &amp;&amp; cd ~/.rvm/src &amp;&amp; rm -rf ./rvm/ &amp;&amp; git clone --depth 1 git://github.com/wayneeseguin/rvm.git &amp;&amp; cd rvm &amp;&amp; ./install
</pre>
<p>Dopo che il comando avr&agrave; terminato l&rsquo;esecuzione, occorrono ancora un paio di istruzioni per completare l&rsquo;installazione. Queste instruzioni cambiano a seconda che si stia utilizzando una console bash piuttosto che una zsh. Una volta eseguite quelle istruzioni e compiute le modifiche significative, dobbiamo chiudere e riaprire la console. A questo punto, possiamo lanciare il comando <code>rvm</code> per installare una qualunque versione di Ruby che desideriamo:</p>

<p>Rails 3.0 ha bisogno di Ruby 1.8.7 per funzionare, ma funziona anche con la versione 1.9.1 e dal momento che ci sentiamo temerari, anzich&egrave; la semplice 1.8.7 decidiamo di installare proprio la versione pi&ugrave; recente. Per fare ci&ograve;, lanciamo:</p>
<pre class="terminal">
$ rvm install 1.9.1
</pre>
<p>Il comando si occuper&agrave; di scaricare, configurare e installare Ruby 1.9.1. Ci metter&agrave; un po&rsquo; di minuti per fare tutto ci&ograve;. Quando avr&agrave; finito, potremo lanciare un <code>rvm list</code> per vedere quali versioni di Ruby abbiamo installato.</p>
<pre class="terminal">
asalicetti@pc-salicetti:~$ rvm list

rvm Rubies

   <span style="color:#0F0;">ruby-1.9.1-p378</span> [ i386 ]

System Ruby

   <span style="color:#0F0;">system</span> [ ]

</pre>
<p>Dal momento che ora abbiamo installata una versione 1.9.1 di Ruby, possiamo passare a questa per renderla LA versione "attiva".</p>
<pre class="terminal">
$ rvm 1.9.1
$ ruby -v
ruby 1.9.1p378 (2010-01-10 revision 26273) [i386-darwin10.2.0]
</pre>
<p>La nuova versione di Ruby sar&agrave; quella attiva solamente per il ciclo di vita della console. Se chiudiamo e riapriamo il terminale, avremo nuovamente la versione originale come versione attiva di Ruby. Per fare in modo che la nuova versione rimanga anche sempre quella attiva, possiamo passare il parametro <code>--default</code> al comando <code>rvm</code>:</p>
<pre class="terminal">
$ rvm 1.9.1 --default
$ ruby -v
ruby 1.9.1p378 (2010-01-10 revision 26273) [i386-darwin10.2.0]
</pre>
<p>Ora potremo aprire e chiudere tutte le shell che vorremo, che la versione di Ruby per ogni console rimarr&agrave; sempre la 1.9.1.</p>

<p>Se in qualsiasi momento volessimo ripristinare la versione di Ruby di sistema, potremmo farlo usando il comando <code>rvm system</code>, eventualmente passando anche il parametro opzionale <code>--default</code> per rendere permanente la scelta.</p>

<h3>Installare Rails 3 Beta</h3>

<p>Ora che abbiamo installato una versione Ruby adatta, possiamo installare Rails 3 beta. Per farlo, dobbiamo lanciare questi due comandi (presi dal wbelog di Ruby on Rails 3) sul terminale:</p>
<pre class="terminal">
gem install tzinfo builder memcache-client rack rack-test rack-mount erubis mail text-format thor bundler i18n
gem install rails --pre
</pre>
<p>Dal momento che stiamo installando una versione pre-release di Rails, dovremo installare i prerequisiti separatamente, ed &egrave; quello che facciamo con la prima riga. Si noti che non stiamo eseguendo questi comandi <code>gem</code> come superuser (<code>sudo</code>). Poich&egrave; stiamo usando rvm, non vogliamo usare <code>sudo</code> quando installiamo i gem, per cui &egrave; molto importante ricordarsi questa cosa. La <a href="http://rvm.beginrescueend.com/rubies/rubygems/">pagina sui gem</a> sul sito rvm spiega meglio il perch&egrave;.</p>

<p>Una volta che entrambi i comandi hanno terminato l&rsquo;esecuzione, avremo installato Rails 3.0 e potremo cominciare a provarlo.</p>

<h3>Usare Rails 3.0</h3>

<p>Per prima cosa, sinceriamoci che l&rsquo;installazione di Rails 3 sia andata a buon fine lanciando un <code>rails -v</code>:</p>
<pre class="terminal">
$ rails -v
Rails 3.0.0.beta3
</pre>
<p>Se vedete un errore al lancio del comando, dovreste provare nuovamente dopo aver chiuso e riaperto il terminale. Una volta che siamo sicuri di avere Rails 3.0 funzionante, possiamo creare la nostra prima applicazione. Sar&agrave; un&rsquo;applicazione molto semplice che servir&agrave; a salvare i punteggi pi&ugrave; alti di gioco e la chiameremo <code>topscore</code>. Un&rsquo;applicazione Rails 3.0 si crea allo stesso modo delle versioni precedenti di Rails:</p>
<pre class="terminal">
rails topscore
</pre>
<p>Ma non appena ci spostiamo dentro la cartella dell&rsquo;applicazione generata e proviamo a far partire il server, notiamo la prima differenza:</p>
<pre class="terminal">
$ script/server
-bash: script/server: No such file or directory
</pre>
<p>Non c&rsquo;&egrave; pi&ugrave; nessuno dei comandi un tempo presenti sotto la cartella <code>script</code>. Allora come avviamo il server? La risposta &egrave; che tutti i comandi si lanciano ora in questo modo, mediante il comando <code>rails</code>:</p>
<pre class="terminal">
rails server
</pre>
<p>Quando lanciamo questo comando, otterremo un grosso messaggio di errore per i nostri problemi, ma piccoli blocchi instabili come questo ci stanno in una versione beta. Se guardiamo bene il messaggio di errore, noteremo che indica che manca il gem <code>sqlite3-ruby</code>. Dal momento che abbiamo gi&agrave; installato quel gem nel nostro sistema, tutto ci&ograve; potrebbe spiazzarci un po&rsquo;, ma in realt&agrave; occorre considerare che ogni singola versione di Ruby che abbiamo installato si porta dietro il proprio insieme basilare di RubyGem, per cui ogni gem aggiuntivo di cui avremo bisogno dovr&agrave; essere installato per ogni versione di Ruby. Perci&ograve; occorre che installiamo il gem <code>sqlite3-ruby</code> per Ruby 1.9.1, tenendo sempre presente di non farlo con il prefisso <code>sudo</code>:</p>
<pre class="terminal">
gem install sqlite3-ruby
</pre>
<p>Questa volta, quando rilanciamo <code>rails server</code>, vedremo un bel po&rsquo; di messaggi di output e pochi warning, ma alla fine il server partir&agrave;. Se andiamo all&rsquo;URL <a href="http://localhost:3000/">http://localhost:3000</a> col browser, vedremo la pagina di default di Rails:</p>

<div class="imageWrapper">
  <img src="/system/photos/326/original/E200I01.png" width="785" height="515" alt="La pagina di benvenuto della nostra prima applicazione Rails 3.0."/>
</div>

<p>Ora possiamo iniziare a costruire la nostra applicazione. Cominceremo col costruire gli scaffold per un modello <code>Game</code> che dovr&agrave; avere un attributo <code>name</code> di tipo <code>string</code>:</p>
<pre class="terminal">
rails generate scaffold game name:string
</pre>
<p>Vedrete ancora un po&rsquo; di output in console al lancio del comando, ma alla fine tutto eseguir&agrave; correttamente. Ora migriamo il database:</p>
<pre class="terminal">
rake db:migrate
</pre>
<p>Se ora visitiamo la pagina games, vedremo la solita pagina autogenerata dallo scaffold che senza dubbio avrete gi&agrave; visto in altre applicazioni Rails:</p>

<div class="imageWrapper">
  <img src="/system/photos/327/original/E200I02.png" width="799" height="283" alt="La pagina per un nuovo gioco generata dallo scaffold."/>
</div>

<p>Non andremo oltre in questo episodio con lo sviluppo dell&rsquo;applicazione. Nei prossimi episodi tratteremo delle nuove funzionalit&agrave; di Rails 3 in dettaglio, ma nel frattempo &egrave; bene leggersi le <a href="http://guides.rails.info/3_0_release_notes.html">Release Notes di Rails 3.0</a> per avere un&rsquo;idea generale di cosa sia cambiato. C&rsquo;&egrave; anche una vasta collezione di link su Rails 3 all&rsquo;indirizzo <a href="http://www.rubyinside.com/rails-3-0-beta-links-2966.html">Ruby Inside</a>.</p>

<p>Dal momento che si lavora con software in versione beta, esiste la possibilit&agrave; che le cose non funzionino perfettamente e che si possa incappare in anomalie o problemi. Se capitasse, una volta certi che il problema non derivi da un errore sul vostro codice, la prima cosa da fare &egrave; controllare quali altri gem o plugin stia usando la vostra applicazione. Ci sono buone probabilit&agrave; che sia uno di questi gem o plugin a causare l&rsquo;errore, dal momento che alcuni di questi potrebbero non essere ancora stati portati ad una versione compatibile con Rails 3 o Ruby 1.9. Se riscontraste un problema su un particolare gem o plugin, dovreste aggiungere una segnalazione o un ticket alla pagina del progetto di quello specifico gem, in modo tale che possa essere risolto.</p>

<p>Se siete invece certi che il problema risieda proprio nel framework Rails stesso, potete inoltrare un ticket a <a href="https://rails.lighthouseapp.com/projects/8994-ruby-on-rails/tickets?q=all">Rails Lighthouse</a>. Se decideste di inoltrare una nuova segnalazione, &egrave; bene tenere presente questi semplici consigli. Innanzitutto, dovreste cercare fra le segnalazioni gi&agrave; esistenti per essere sicuri che la segnalazione non esista gi&agrave; per quel problema. Nello scrivere il ticket assicurarsi di includere le instruzioni per riprodurre l&rsquo;errore, oltre che tutti i messaggi di errore e lo stack trace ottenuto. Infine, includere nel ticket la versione esatta di Ruby e Rails su cui state verificando l&rsquo;anomalia, insieme ai plugin e ai gem installati, in modo tale che sia pi&ugrave; facile riprodurre il problema. Inoltrare ticket fatti bene favorir&agrave; la loro pi&ugrave; celere risoluzione.</p>

<h3>Ritorno all&rsquo;Open Source</h3>

<p>Come avrete probabilmente notato, questo &egrave; il duecentesimo episodio e per celebrare il duecentesimo Railscast, Ryan Bates ha lanciato una campagna denominata <a href="http://railscasts.com/give_back">&ldquo;Give Back To Open Source&rdquo;</a> (ritorno all&rsquo;Open Source - ndt). Un mucchio di lavoro passa attraverso software open source che &egrave; reso poi disponibile gratuitamente a chiunque lo voglia usare, per cui ha senso, quando possiamo, dare qualcosa in cambio. La sfida che Ryan vi lancia &egrave; quella di aprire la vostra pi&ugrave; grande applicazione Rails e guardare ai vari plugin e gem che utilizza. Se guardate ad ogni pagina di progetto di ogni gemcos&igrave; trovato, scoprirete che molti fra gli autori di questi progetti accettano donazioni e sono talvolta molto apprezzati perfino i piccoli contributi e aiuti allo sviluppo.</p> 

<p>In alternativa, potreste dare un&rsquo;occhiata alla lista delle segnalazioni del progetto e creare un fork dello stesso per risolvere alcune delle anomalie o per contribuire alla documentazione. Spetta a voi decidere come contribuire, ma siete incoraggiati a farlo, affinch&egrave; tutto ci&ograve; aiuti la comunit&agrave; Rails ad andare avanti e crescere.</p>

<h3>Restituire all&rsquo;Open Source</h3>

<p>Come avrete probabilmente notato, questo &egrave; il duecentesimo episodio e per celebrare il duecentesimo Railscast, Ryan Bates ha lanciato una campagna denominata <a href="http://railscasts.com/give_back">&ldquo;Give Back To Open Source&rdquo;</a> (restituire  all&rsquo;Open Source - ndt). Un mucchio di lavoro passa attraverso software open source che &egrave; reso poi disponibile gratuitamente a chiunque lo voglia usare, per cui ha senso, quando possiamo, dare qualcosa in cambio. La sfida che Ryan vi lancia &egrave; quella di aprire la vostra pi&ugrave; grande applicazione Rails e guardare ai vari plugin e gem che utilizza. Se guardate ad ogni pagina di progetto di ogni gemcos&igrave; trovato, scoprirete che molti fra gli autori di questi progetti accettano donazioni e sono talvolta molto apprezzati perfino i piccoli contributi e aiuti allo sviluppo.</p> 

<p>In alternativa, potreste dare un&rsquo;occhiata alla lista delle segnalazioni del progetto e creare un fork dello stesso per risolvere alcune delle anomalie o per contribuire alla documentazione. Spetta a voi decidere come contribuire, ma siete incoraggiati a farlo, affinch&egrave; tutto ci&ograve; aiuti la comunit&agrave; Rails ad andare avanti e crescere.</p>
