<p>Se avete usato a fondo Rails, sarete avvezzi all&rsquo;uso dei generatori e avrete sicuramente utilizzato il comando <code>script/generate</code> per creare modelli, controller, scaffold e roba simile. I generatori in Rails 3 sono stati riscritti e sono completamente diversi da quelli che c&rsquo;erano in Rails 2. Da un lato, ora sono molto pi&ugrave; modulari, il che significa che potete personalizzarli per adattarli alle vostre esigenze.</p> 

<p>Se lanciamo <code>rails g</code> dalla cartella radice di un applicazione Rails 3, vediamo l&rsquo;elenco dei generatori disponibili per tale applicazione. Se non abbiamo ancora creato alcun generatore per conto nostro, vedremo solo i generatori inclusi in Rails 3: <code>controller</code>, <code>generator</code>, <code>helper</code>, <code>integration_test</code>, <code>mailer</code>, <code>metal</code>, <code>migration</code>, <code>model</code>, <code>observer</code>, <code>performance_test</code>, <code>plugin</code>, <code>resource</code>, <code>scaffold</code>, <code>scaffold_controller</code>, <code>session_migration</code> e <code>stylesheets</code>. Per la maggior parte dei casi, questi generatori funzionano allo stesso modo in cui funzionavano le rispettive controparti Rails 2.</p>

<p>Se lanciamo un generatore con l&rsquo;opzione <code>--help</code>, ci vengono mostrate le informazioni di supporto all&rsquo;uso di tale generatore, unitamente ad un elenco di opzioni. Se proviamo questo comando con il generatore scaffold, vediamo che ci sono molte opzioni a disposizione e che queste ci danno parecchia flessibilit&agrave; nella personalizzazione del comportamento del generatore.</p>

<pre class="terminal">
$ rails g scaffold --help
Usage:
  rails generate scaffold NAME [field:type field:type] [options]

Options:
  -c, --scaffold-controller=NAME  # Scaffold controller to be invoked
                                  # Default: scaffold_controller
      [--singleton]               # Supply to create a singleton controller
      [--force-plural]            # Forces the use of a plural ModelName
  -y, [--stylesheets]             # Indicates when to generate stylesheets
                                  # Default: true
  -o, --orm=NAME                  # Orm to be invoked
                                  # Default: active_record

ScaffoldController options:
  -e, [--template-engine=NAME]  # Template engine to be invoked
                                # Default: erb
      [--helper]                # Indicates when to generate helper
                                # Default: true
  -t, [--test-framework=NAME]   # Test framework to be invoked
                                # Default: test_unit

Runtime options:
  -f, [--force]    # Overwrite files that already exist
  -p, [--pretend]  # Run but do not make any changes
  -q, [--quiet]    # Supress status output
  -s, [--skip]     # Skip files that already exist

TestUnit options:
  -r, [--fixture-replacement=NAME]  # Fixture replacement to be invoked
      [--fixture]                   # Indicates when to generate fixture
                                    # Default: true

ActiveRecord options:
  [--parent=PARENT]  # The parent class for the generated model
  [--timestamps]     # Indicates when to generate timestamps
                     # Default: true
  [--migration]      # Indicates when to generate migration
                     # Default: true
</pre>

<p>Si noti che certe opzioni hanno un valore di default. Per esempio l&rsquo;opzione <code>--stylesheets</code> di default vale true. Ma che succede se non vogliamo il foglio di stile creato alla generazione dello scaffold? Beh, essendoci un default booleano a <code>true</code>, possiamo prefissare l&rsquo;opzione con un <code>--no</code> per disabilitare la stessa. Per farvi vedere il tutto con un esempio, creiamo un nuovo scaffold chiamato <code>project</code> privo di foglio di stile.</p>

<pre class="terminal">
$ rails g scaffold project name:string --no-stylesheets
      invoke  active_record
      <span class="passed">create</span>    db/migrate/20100602201538_create_projects.rb
      <span class="passed">create</span>    app/models/project.rb
      invoke    test_unit
      <span class="passed">create</span>      test/unit/project_test.rb
      <span class="passed">create</span>      test/fixtures/projects.yml
       route  resources :projects
      invoke  scaffold_controller
      <span class="passed">create</span>    app/controllers/projects_controller.rb
      invoke    erb
      <span class="passed">create</span>      app/views/projects
      <span class="passed">create</span>      app/views/projects/index.html.erb
      <span class="passed">create</span>      app/views/projects/edit.html.erb
      <span class="passed">create</span>      app/views/projects/show.html.erb
      <span class="passed">create</span>      app/views/projects/new.html.erb
      <span class="passed">create</span>      app/views/projects/_form.html.erb
      invoke    test_unit
      <span class="passed">create</span>      test/functional/projects_controller_test.rb
      invoke    helper
      <span class="passed">create</span>      app/helpers/projects_helper.rb
      invoke      test_unit
      <span class="passed">create</span>        test/unit/helpers/projects_helper_test.rb
</pre>      

<p>Se guardiamo l&rsquo;output del comando, vediamo che non sono stati generati fogli di stile dal momento che abbiamo disabilitato l&rsquo;opzione relativa.</p>

<p>Oltre all&rsquo;elenco dei file creati, l&rsquo;output generato dal lancio del generatore mostra una serie di chiamate ad <code>invoke</code>: queste linee indicano l&rsquo;invocazione di altri generatori. Ci&ograve; significa che il generatore dello scaffold non fa in pratica un granch&egrave; di per s&egrave;, ma piuttosto delega ad altri generatori come <code>active_record</code>, che crea il file di modello e il file di magration. Il generatore  <code>active_record</code> a sua volta chiama un altro generatore, <code>test_unit</code>, per creare i file dei test unitari e una fixture. Questo pattern si ripete anche oltre nel generatore <code>scaffold_controller</code>, che invoca i generatori erb, <code>test_unit</code> e <code>helper</code> per creare tutti i file associati al controller e alle viste. Il pattern rende il sistema molto modulare, con la conseguenza che potremmo sostituire alcuni generatori con altri. Se volessimo usare Haml, anzich&egrave; erb, nelle viste, o Shoulda o RSpec al posto di Test::Unit per i test, potremmo agganciare questi generatori ed essere gi&agrave; a posto con tutto.</p>

<p>Ora che sappiamo tutto questo, possiamo riguardare l&rsquo;elenco di opzioni fornite dall&rsquo;help del generatore scaffold: dovrebbero apparire pi&ugrave; sensate. Per esempio, l&rsquo;opzione <code>--orm</code> ci consente di cambiare l&rsquo;ORM che genera i modelli, in modo tale da poter usare, ad esempio, DataMapper al posto del default ActiveRecord. Pi&ugrave; in gi&ugrave; nella lista delle opzioni c&rsquo;&egrave; una lista di opzioni specifiche per ActiveRecord, che ovviamente riguardano la versione ActiveRecord del generatore, unitamente alle opzioni per i generatori TestUnit e ScaffoldController.</p>

<h3>Cambiamo le opzioni di default</h3>

<p>Anche se &egrave; utile poter passare opzioni tipo <code>--no-stylesheets</code> ai generatori, lo sarebbe ancor di pi&ugrave; se potessimo cambiare proprio il comportamento di default delle opzioni, e in Rails 3 ci&ograve; &egrave; possibile, a livello di singola applicazione, modificando il file <code>application.rb</code>. Il file di default <code>application.rb</code> generato alla creazione dell&rsquo;applicazione mostra le seguenti sezioni al suo interno, commentate:</p>

<p class="codeFilePath">/config/application.rb</p>
<pre class="ruby">
# Configure generators values. Many other options are available, be sure to check the documentation.
# config.generators do |g|
#   g.orm             :active_record
#   g.template_engine :erb
#   g.test_framework  :test_unit, :fixture =&gt; true
# end
</pre>

<p>Se de-commentiamo questa sezione, possiamo ridefinire il comportamento di default delle opzioni per tutti i generatori dell&rsquo;applicazione. Le opzioni fornite a titolo di esempio rispecchiano anche i valori di default, ma possiamo sostituire i valori con quelli che vogliamo noi. Per rendere l&rsquo;opzione stylesheets <code>false</code> per default, possiamo scrivere:</p>

<p class="codeFilePath">/config/application.rb</p>
<pre class="ruby">
# Configure generators values. Many other options are available, be sure to check the documentation.
config.generators do |g|
  g.stylesheets false
end
</pre>

<p>Se lanciamo nuovamente il comando help per il generatore scaffold, saranno riflessi i nuovi valori di default e l&rsquo;opzione <code>--stylesheets</code> non comparir&agrave; pi&ugrave; con un default a <code>true</code>:</p>

<pre class="terminal">
$ rails g scaffold --help
Usage:
  rails generate scaffold NAME [field:type field:type] [options]

Options:
  -y, [--stylesheets]             # Indicates when to generate stylesheets
  -c, --scaffold-controller=NAME  # Scaffold controller to be invoked
                                  # Default: scaffold_controller
      [--singleton]               # Supply to create a singleton controller
      [--force-plural]            # Forces the use of a plural ModelName
  -o, --orm=NAME                  # Orm to be invoked
                                  # Default: active_record
</pre>

<p>Ora proviamo qualcosa di pi&ugrave; ardito: cambiamo il framework di test in modo che sia Shoulda anzich&egrave; Test::Unit e sostituiamo le fixture con Factory Girl, cambiando l&rsquo;opzione di default di <code>fixture-replacement</code>.</p>

<p>Per fare ci&ograve;, per prima cosa dobbiamo dichiarare i rispettivi gem nel <code>Gemfile</code> dell&rsquo;applicazione. Abbiamo bisogno di questi gem solamente nell&rsquo;ambiente di test, per cui li aggiungiamo all&rsquo;interno del gruppo specifico:</p>

<p class="codeFilePath">/Gemfile</p>
<pre class="ruby">
group :test do
  gem &quot;shoulda&quot;
  gem &quot;factory_girl&quot;
end
</pre>

<p>Sfortunatamente questi due gem non includono i generatori per Rails 3, ma possiamo usare un altro gem chiamato <a href="http://github.com/indirect/rails3-generators">rails3-generators</a> che include i generatori per una serie di plugin e gem di Rails 3, incluso Factory Girl e Shoulda. Aggiungeremo anche questi gem al Gemfile, ma solo per il gruppo development, in modo tale che siano disponibili solo in tale ambiente:</p>

<p class="codeFilePath">/Gemfile</p>
<pre class="ruby">
gem &quot;rails3-generators&quot;, :group =&gt; :development
</pre>

<p>Fatto ci&ograve; lanciamo:</p>

<pre class="terminal">
bundle install
</pre>

<p>per installare i gem. Una volta che i gem sono stati installati, possiamo lanciare <code>rails g</code> per vedere un elenco dei generatori disponibili. In fondo all&rsquo;elenco, ci dovrebbero ora essere tutti i generatori che sono stati creati dal gem rails3-generators.</p>

<p>Ora che abbiamo questi nuovi geneatori, possiamo modificare la configurazione dei generatori nell&rsquo;<code>application.rb</code> e aggiungere i default che vogliamo per le opzioni <code>test_framework</code> e <code>fixture_replacement</code>:</p>

<p class="codeFilePath">/config/application.rb</p>
<pre class="ruby">
# Configure generators values. Many other options are available, be sure to check the documentation.
config.generators do |g|
  g.stylesheets false
  g.test_framework :shoulda
  g.fixture_replacement :factory_girl
end
</pre>

<p>Al lancio del comando di help per il generatore di scaffold, ora, vedremo le nostre modifiche ai valori di default.</p>

<pre class="terminal">
$ rails g scaffold --help
Usage:
  rails generate scaffold NAME [field:type field:type] [options]
  ...

ActiveRecord options:
  [--parent=PARENT]      # The parent class for the generated model
  [--migration]          # Indicates when to generate migration
                         # Default: true
  [--timestamps]         # Indicates when to generate timestamps
                         # Default: true
  [--textframework=NAME] # Test framework to be invoked
                         # Default: shoulda

Shoulda options:
  [--fixture-replacement=NAME]  # Fixture replacement to be invoked
                                # Default: factory_girl
  [--dir=DIR]                   # The directory where the model tests should go
                                # Default: test/unit
</pre>                              

<p>Possiamo testare il tutto generando un nuovo scaffold per un modello <code>task</code>.</p>

<pre class="terminal">
$ rails g scaffold task project_id:integer name:string
      invoke  active_record
      <span class="passed">create</span>    db/migrate/20100604202823_create_tasks.rb
      <span class="passed">create</span>    app/models/task.rb
      invoke    shoulda
      <span class="passed">create</span>      test/unit/task_test.rb
      invoke      factory_girl
      <span class="passed">create</span>        test/factories/tasks.rb
       route  resources :tasks
      invoke  scaffold_controller
      <span class="passed">create</span>    app/controllers/tasks_controller.rb
      invoke    erb
      <span class="passed">create</span>      app/views/tasks
      <span class="passed">create</span>      app/views/tasks/index.html.erb
      <span class="passed">create</span>      app/views/tasks/edit.html.erb
      <span class="passed">create</span>      app/views/tasks/show.html.erb
      <span class="passed">create</span>      app/views/tasks/new.html.erb
      <span class="passed">create</span>      app/views/tasks/_form.html.erb
       <span class="failed">error</span>    shoulda [not found]
      invoke    helper
      <span class="passed">create</span>      app/helpers/tasks_helper.rb
       <span class="failed">error</span>      shoulda [not found]
</pre> 

<p>In cima all&rsquo;output vediamo che i generatori <code>shoulda</code> e <code>factory_girl</code> sono stati invocati correttamente, ma che un po&rsquo; dopo, nel generatore <code>scaffold_controller</code>, non si trova un generatore shoulda per il file erb o per l&rsquo;helper. Se diamo nuovamente un&rsquo;occhiata all&rsquo;elenco degli helper, possiamo notare come di fatto abbiamo a disposizione i generatori shoulda solamente per i modelli e i controller:</p>

<pre class="terminal">
$ rails g
  ...
Shoulda:
  shoulda:controller
  shoulda:model
</pre>  

<p>Come dobbiamo procedere, dunque? Beh, leggendo la <a href="http://guides.rails.info/generators.html#adding-generators-fallbacks">pagina delle Rails Guides per i generatori</a> vediamo che &egrave; possibile aggiungere dei generatori in cascata in modo tale che se un determinato generatore non viene trovato, ne venga usato uno alternativo. Tutto ci&ograve; che dobbiamo fare, dunque, &egrave; modificare nuovamente il blocco config in <code>application.rb</code>:</p>

<p class="codeFilePath">/config/application.rb</p>
<pre class="ruby">
# Configure generators values. Many other options are available, be sure to check the documentation.
config.generators do |g|
  g.stylesheets false
  g.test_framework :shoulda
  g.fallbacks[:shoulda] = :test_unit 
  g.fixture_replacement :factory_girl
end
</pre>

<p>Ora potremo finalmente generare senza errori gli scaffold con Shoulda e i generatori usati saranno quelli di Test::Unit, nel caso in cui quelli propri di Shoulda non vengano rintracciati.</p>

<h3>Personalizzazione dei template</h3>

<p>L&rsquo;ultima cosa che trattiamo in questo episodio &egrave; il modo per personalizzare i template generati. Di sotto &egrave; riportata il codice di default della vista per l&rsquo;action <code>index</code> per il controller dei task che abbiamo appena generato.</p>

<p class="codeFilePath">/app/views/tasks/index.html.erb</p>
<pre class="ruby">
&lt;h1&gt;Listing tasks&lt;/h1&gt;

&lt;table&gt;
  &lt;tr&gt;
    &lt;th&gt;&lt;/th&gt;
    &lt;th&gt;&lt;/th&gt;
    &lt;th&gt;&lt;/th&gt;
  &lt;/tr&gt;

&lt;% @tasks.each do |task| %&gt;
  &lt;tr&gt;
    &lt;td&gt;&lt;%= link_to &#x27;Show&#x27;, task %&gt;&lt;/td&gt;
    &lt;td&gt;&lt;%= link_to &#x27;Edit&#x27;, edit_task_path(task) %&gt;&lt;/td&gt;
    &lt;td&gt;&lt;%= link_to &#x27;Destroy&#x27;, task, :confirm =&gt; &#x27;Are you sure?&#x27;, :method =&gt; :delete %&gt;&lt;/td&gt;
  &lt;/tr&gt;
&lt;% end %&gt;
&lt;/table&gt;

&lt;br /&gt;

&lt;%= link_to &#x27;New Task&#x27;, new_task_path %&gt;
</pre>

<p>Poniamo di voler togliere il tag di ritorno a capo presente alla fine del template e di voler anche racchiudere l&rsquo;ultimo link all&rsquo;interno di un elemento di paragrafo. Come possiamo cambiare il template affinch&egrave; ogni vista index generata sia personalizzata in questo modo?</p>

<p>Per far ci&ograve;, possiamo creare un nuovo template personalizzato all&rsquo;interno di una nuova cartella <code>templates</code>, sotto la cartella <code>lib</code> dell&rsquo;applicazione. I generatori andranno a vedere qui dentro alla ricerca dei file di template prima di utilizzare i loro default. Al fine di capire quale template sia da ridefinire, dovremo dare un&rsquo;occhiata al <a href="http://github.com/rails/rails">codice sorgente di Rails</a>. Il codice per i generatori &egrave; contenuto nella cartella <a href="http://github.com/rails/rails/tree/master/railties/lib/rails/generators/">railties/lib/rails/generators</a> ed i template di default delle viste sono in una sottocartella <a href="http://github.com/rails/rails/tree/master/railties/lib/rails/generators/erb/scaffold/templates/">erb/scaffold/templates/</a>. Possiamo copiare il contenuto del file  <code>index.html.erb</code> in questa cartella e personalizzarlo secondo il nostro volere.</p>

<p>Dobbiamo creare una strutturas di cartelle analoga sotto alla cartella dei generatori e perci&ograve; il nostro template personalizzato index deve trovarsi in <code>/lib/templates/erb/scaffold/index.html.erb</code>. Dopodich&egrave; possiamo incollargli dentro il contenuto del file di template di default, modificato come volevamo. Un volta fatto ci&ograve;, alla creazione di un nuovo scaffold, per esempio per un modello chiamato <code>Category</code>, vedremo la vista index generata a partire dal nostro template personalizzato.</p>

<pre class="terminal">
rails g scaffold category name:string
</pre>

<p class="codeFilePath">/app/views/categories/index.html.erb</p>
<pre class="ruby">
&lt;h1&gt;Listing categories&lt;/h1&gt;

&lt;table&gt;
  &lt;tr&gt;
    &lt;th&gt;Name&lt;/th&gt;
    &lt;th&gt;&lt;/th&gt;
    &lt;th&gt;&lt;/th&gt;
    &lt;th&gt;&lt;/th&gt;
  &lt;/tr&gt;

&lt;% @categories.each do |category| %&gt;
  &lt;tr&gt;
    &lt;td&gt;&lt;%= category.name %&gt;&lt;/td&gt;
    &lt;td&gt;&lt;%= link_to &#x27;Show&#x27;, category %&gt;&lt;/td&gt;
    &lt;td&gt;&lt;%= link_to &#x27;Edit&#x27;, edit_category_path(category) %&gt;&lt;/td&gt;
    &lt;td&gt;&lt;%= link_to &#x27;Destroy&#x27;, category, :confirm =&gt; &#x27;Are you sure?&#x27;, :method =&gt; :delete %&gt;&lt;/td&gt;
  &lt;/tr&gt;
&lt;% end %&gt;
&lt;/table&gt;

&lt;p&gt;&lt;%= link_to &#x27;New Category&#x27;, new_category_path %&gt;&lt;/p&gt;
</pre>

<p>E&rsquo; tutto per questo episodio. I generatori in Rails 3 si sono nettamente evoluti rispetto a quelli presenti in Rails 2 e sono anche molto pi&ugrave; semplici da personalizzare.</p>