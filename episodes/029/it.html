<p>Quasi tutte le applicazioni Rails mostrano una lista di modelli e bench&egrave; tipicamente vengano semplicemente mostrati in un certo ordine, pu&ograve; talvolta essere utile anche il raggruppamento di tali record. Sotto c&rsquo;&egrave; un applicazione che mostra una lista di task, ciascuno dei quali ha una data di scadenza. Vogliamo mostrare i task raggruppati per mese di data di scadenza, piuttosto che semplicemente in lista. Per fare ci&ograve; useremo un metodo chiamato <code>group_by</code>.</p>

<img src="/system/photos/41/original/E029I01.png" width="779" height="369" alt="I nostri task come lista."/>
<p class="title">I nostri task come una semplice, lunga lista.</p>
<p>Per mostrare come funziona il metodo <code>group_by</code> lo usiamo in console:</p>
<pre class="terminal">
&gt;&gt; a = (1..20).to_a
=&gt; [1, 2, 3, 4, 5, 6, 7, 8, 9, 10, 11, 12, 13, 14, 15, 16, 17, 18, 19, 20]
&gt;&gt; a.group_by { |num| num/5 }
=&gt; {0=&gt;[1, 2, 3, 4], 1=&gt;[5, 6, 7, 8, 9], 2=&gt;[10, 11, 12, 13, 14], 3=&gt;[15, 16, 17, 18, 19], 4=&gt;[20]}
&gt;&gt;
</pre>
<p class="title">Raggruppamento di un array con il metodo <code>group_by</code>.</p>
<p>In questo codice abbiamo creato un array a partire da un range da 1 a 20. Abbiamo poi invocato la <code>group_by</code> sull&rsquo;array. <code>group_by</code> accetta un blocco come argomento e restituisce un hash. Il nostro blocco restituisce il numero passatogli, diviso per due (parte intera).</p>
<p>Ogni chiave dell&rsquo;hash restituito dal metodo <code>group_by</code> sar&agrave; derivante dal valore di ritorno del blocco, e ogni valore dello stesso hash sar&agrave; un array di valori che hanno dato quel determinato valore di ritorno (ora chiave nell&rsquo;hash) nel blocco. Cos&igrave;, per esempio, i valori  1,2,3 e 4 restituendo tutti 0 se divisi per 5 (divisione fra interi), finiranno tutti in un unico array indicizzato con chiave <code>0</code>. Analogamente, 20 &egrave; l&rsquo;unico valore del nostro array che da 4 nella divisione intera per 5, per cui sar&agrave; anche l&rsquo;unico valore all&rsquo;interno dell&rsquo;array associato alla chiave <code>4</code>.</p>

<h3>Una piccola digressione</h3>
<p>Il Railscast originale su cui si basa questo episodio era stato scritto ai tempi di Rails 1.x. Da allora, il funzionamento della <code>group_by</code> ha subito un po&rsquo; di modifiche. In Rails 2.0 - 2.2 restituisce un array innestato, per cui, secondo l&rsquo;esempio precedente, vedremmo il seguente output:</p>
<pre class="ruby">=&gt; [[0, [1, 2, 3, 4]], [1, [5, 6, 7, 8, 9]], [2, [10, 11, 12, 13, 14]], [3, [15, 16, 17, 18, 19]], [4, [20]]]</pre>
<p>Nelle ultime versioni di Rails, (Rails 2.3.x), viene restituito un oggetto <code>OrderedHash</code>.</p>

<h3>Torniamo ai task</h3>
<p>Ritornando al nostro progetto, usiamo ora la <code>group_by</code> per raggruppare i nostri task per mese. Lo facciamo, modificando il nostro <code>TaskController</code>:</p>
<pre class="ruby">
class TasksController &lt; ApplicationController
  def index
    @tasks = Task.all
    @task_months = @tasks.group_by { |t| t.due_at.beginning_of_month }
  end
end
</pre>
<p>Stiamo passando ogni task alla blocco della <code>group_by</code> e restituiamo una data che &egrave; il primo giorno del mese della data di chiusura di quel task. Cos&igrave; facendo genereremo un hash le cui chiavi sono una data che rappresenta il primo giorno di un mese, e i cui valori sono un array di tutti i task la cui data di chiusura rientra in quello stesso mese.</p>

<h3>Aggiornamento della vista</h3>
<pre class="ruby">
&lt;% @tasks.each do |task| %&gt;
&lt;p&gt;&lt;b&gt;&lt;%= task.name %&gt;&lt;/b&gt; due on &lt;%= task.to_date.to_s(:long) %&gt;&lt;/p&gt;
&lt;% end %&gt;
</pre>
<p>Il codice originale della vista itera fra i task e li mostra. Cambieremo questo codice in modo tale che iteri fra ogni chiave del nostro hash di task raggruppati e poi attraverso ogni task presente fra i valori di quella chiave. Il nuovo codice della vista sar&agrave; cos&igrave;:</p>
<pre class="ruby">
&lt;% @task_months.each do |month, tasks| %&gt;
&lt;h2&gt;&lt;%= month.strftime(&quot;%B %Y&quot;) %&gt;&lt;/h2&gt;
  &lt;% tasks.each do |task| %&gt;
    &lt;p&gt;&lt;b&gt;&lt;%= task.name %&gt;&lt;/b&gt; due at &lt;%= task.due_at.to_date.to_s(:long) %&gt;&lt;/p&gt;
  &lt;% end %&gt;
&lt;% end %&gt;
</pre>
<p class="title">Il codice aggiornato della vista.</p>
<p>Il codice ora itera fra le chiavi nell&rsquo; hash (ciascuna delle quali &egrave; una data che rappresenta il primo giorno di un determinato mese) e stampa il mese e l&rsquo;anno di quella data usando <code>strftime</code>. Poi si itera attraverso ogni task di quel mese e se ne stampano i suoi dettagli. Nel browser possiamo vedere che i task sono ora raggruppati per mese.</p>

<img src="/system/photos/42/original/E029I02.png" width="776" height="481" alt="I task sono ora raggruppati per mese, ma i mesi sono non ordinati."/>
<p class="title">I task sono raggruppati correttamente, ma non necessariamente nell&rsquo;ordine corretto.</p>
<p>C&rsquo;&egrave; ancora un problema aperto, tuttavia. L&rsquo;hash non ordina le proprie chiavinel modo in cui vorremmo, il che significa, nell&rsquo;esempio precedente, che c&rsquo;&egrave; un task per gennaio dopo tutti quelli per febbraio. Abbiamo bisogno di ordinare le chiavi in un hash in modo tale che poi vengano processate nell&rsquo;ordine corretto. La soluzione a questo problema consiste nell&rsquo;ordinare le chiavi, e poi iterare su queste, prendendo i task per chiave.</p>
<pre class="ruby">
&lt;% @task_months.keys.sort.each do |month| %&gt;
&lt;h2&gt;&lt;%= month.strftime(&quot;%B %Y&quot;) %&gt;&lt;/h2&gt;
  &lt;% for task in @task_months[month] %&gt;
    &lt;p&gt;&lt;b&gt;&lt;%= task.name %&gt;&lt;/b&gt; due at &lt;%= task.due_at.to_date.to_s(:long) %&gt;&lt;/p&gt;
  &lt;% end %&gt;
&lt;% end %&gt;
</pre>
<p class="title">Ora i nostri task vengono mostrati nell&rsquo;ordine corretto.</p>
<p>Non occorre sottolineare che la <code>group_by</code> pu&ograve; essere usata per raggruppare i nostri task in base ad altre propriet&agrave;. Per esempio se volessimo, potremmo raggrupparli in base alla prima lettera del nome in maniera altrettanto semplice. Questo rende il <code>group_by</code> un potente sistema di raggruppamento liste di elementi.</p>
